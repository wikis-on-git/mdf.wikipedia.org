'''Меркушкин, Криша''' ({{lang-ru|Меркушкин Григорий Яковлевич}}) (23.11.1917, тяниень Мордовиянь Инзарань райононь Од Иссапря велесь - 13.1.1979, Сараношсь), Советонь Сотксонь партиять тиись, рямопингонь содайсь, тонафтысь, драма сёрмадысь. Эрямопингонь тонадомань кандидат (1947). Мордовиянь калконь тонафтомань шнаф тиись (1965). Мордовиянь Комсомолонь казнень лауреат (1968). Мокша. Меркушкин Криша тонафнезе Мордовиять тонадоманц эди культуранц эрямопингснон, мордовиянь калкнень этногенезсна, коммунистонь мордовиянь аймаконь пуромксонь эрямопингонц, эрямопингонь ширде ванондозе мокшень эдии рузонь калкнень ёткснон, тевснон, ульсь "Масторава" эпость кочкаензон ёткса, "Рузонь-мокшень валксть" (М., 1951) редакторонзон ёткса. Сон сёрмадсь Мордовиять эрямопингонц коряс тонафтома книгат эди тонафтома лезкст, сёрмадсь 8 налхкомат мокшень эди рузонь кяльса: "Калкть лемса" (1955), "Эряфонь кига" (1962) эди илят. Пцтай сембе синь путфт театраса. Советонь Сотксонь Вяре пуромксонь 3 тердемань депутат, Мордовиянь Вяре Пуромксонь депутат (1967). КПСС-нь 23 пуромксонь делегат (1966). Казьф Ленинонь, Якстерь Котфонь, Покама Якстерь Котфонь, "Почётонь Знак" орденца, медальса.

'''Покамац'''

Г.Я. Меркушкин ульсь педагог, историянь наукань кандидат, драматург. Мордовиянь народонь просвещениянь заслуженнай работник. Произведениянза - крхка темань коряс, козхят художественнай изобразительно - выразительнай средствань ширде. Писательть фалу таколфтозе мяльсь - азомс эсь валонц народть, пингть, ломаттнень ёткса интернациональнай вии соткснень колга. Сембось тя и тиезе драматургиянц оцю сатфксокс мокшень и эрзянь литератураса. Сембоц сермадсь кемоньшка пьеса. Инь содафне эздост - "Народть лемста", "Толонь кит", "Сенем валда", "Поэтть тяштец", "Шинь стяма", "Эряфонь киге". Тяда башка, Г. Я. Меркушкин рузонь кяльса тяштезе "Развитие науки в Мордовии" книгать. Сонь кядьалонц,и редакциянц вельде аноклаф "Устно-поэтическое творчество мордовского народа" (8 томса) книгань сериясь.
Эряфонь киц. Меркушкин Г. Я. шачсь  Инсарань районца, Исса велеса. Аляц шавовось гражданскяй войнаса.  Эрясь атятнц пяле, а сяда тов - коса- повсь. Няйсь лама сталмода, нинге одкс пингстонза ушедсь покодема. Аделазе Мордовиянь педагогикань институтть, сяда меле кучфоль  Темниковань педучилищав  историЯнь учителькс. Мзярда ушесь ВОВ-сь - тусь фронту. Ламоксть ранендафоль. Подвигонзон инкса  казьфоль Боевой Якстерь Знамянь орденца и лама медальса.. Ульсь пехотнай дивизияса штабонь начальникокс.
Войнаста самда меле Г. Я. Меркушкин работась васенда средняй школаса диресторкс, сяльде Мордовиянь наукань- исследованиянь институтса директоркс. 1947-це кизоня путфоль Мордовиянь просвещениянь министракс.. Сонь пингстонза аделафоль всеобщай сисем кизонь тонафнемань системась, мезенкса сон казьфоль Ленинонь орденца. 1951- це кизоня Г.Я. Меркушкин пцутфоль Мордовиянь Министрань Советть председателенцты полафтыекс, аф лама пингонь етазь кочкафоль обкомонь секретарькс. Мзярда панчфоль Мордовиянь государствань университетсь, Г. Я. Меркушкин кучфоль тоза редакторкс. Г. Я. Меркушкин мзярдонга ашезе кадонда пьесань тяштеманц. 1954- це кизоня нолдафоль "Народть лемста" васенце героическяй драмац, эстоньбере сермадомась арась теенза инь ою тевокс, сембода пяк таколфнезе сонь ВОВ-нь темась.
Сенем валда пьесац
Г.Я. Меркушкинонь "сенем валда" лемса пьс\есац лемтьф наукань ломаттнень эряфснонды, студенттнень афкуксонь Ломанькс касфтомаснонды. Произведенияса лац няевихть наукать и производствать, а тяфта жа поколениятнень еткса эрек сотксне. Сельминголен сире поколениясь, кона етазе ВОВ-ть стака китнень, и одсь, кона эсь трудовой эряфонц ушедозе аф кунара. Одсь анок полафтомс сире поколениять. Но мзярс синь - кафцьке шитретне - эрьгафт, марса вешендихть кит- чтт наукань виияфтоманцты, эряфть цебярьгофтоманцты. Драматургсь аф кирнесы лувить мяленц техническяй кизефкснень решандамаснон ланга. Пьесаса главнай конфликтсь - морально-этическяй. Сон лиссь афкуксонь ученайть профессорть тумовонь и институтонь директорть Кукаевонь еткса.
Поэтть тяштец произведенияц. Тя Г. Я. Меркушкинонь мекольце произведениц. Пьесать сюжетонц юрс путф афкуксонь событият и фактт. Главнай геройсь - Захар Федорович Дорофеев. марса Дорофеевть мархта пьесаса няфтеви нинге фкчя персонажсь - содаф этнографсь, учителень инородческяй семинариянь преподавательсь - Макар Евсесьевич Евсевьев

{{керф}}

==== Кяльвалсь ====
Энциклопедия «Мордвась» Саранск, 2006 к. 587 л.
мокшэрзянь литература, 10-це классонди, саранск 2000, 163 л. 
[[Категорие:Содаф ломатть]]
[[Категорие:Эрямопингонь содайхне]]
[[Категорие:Драма сёрмадыхне]]
