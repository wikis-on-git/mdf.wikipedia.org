'''Пичпандонь кунардонь калмама вастсь''' - 13 - 14 вв. мокшэрзянь кунардонь пингонь  археологиянь памятниксь Пичпанда велеть ваксса. Археологсь А.А. Спицын 1892 к. шувондсь 39 калмама васта. Кулофнень пряста путфтольхть лямбе шири : аватне путфтольхть мянтьфста, види бокснон лангс; алятне видеста, копорьснон лангс. Муфт узерьхть, пеельхть, толонь крьвястемат, налбет, кядькст, сурхт, сюлгапт, ожнат. Кой-кона калмотнень эса муфт Золотой Ордань пингонь сиянь ярмакт, зрнянь пилькст, кудонь жуватань пакарьхть. Сембе муфсь корхтай сянь колга, што ня калмама васттне Золотой Ордань пингоннет.

Лит: Отчет археологической комиссии за 1892 г.  - СПб ., 1894 . 
Тяштись: В.Н.Шипов


сявф: Мордовиясь. Энциклопедиясь кафта томса. 2-це томсь Н-П, Саранск - Мордкниизд., 2007 к. 100 лопась
