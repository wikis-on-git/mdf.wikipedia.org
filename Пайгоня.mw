[[Няйф:1003.jpg|thumb|right|250px|Пайгонят. Археологическяй памятникнень коряс (a - Чулковскяй кунардонь калмама вастсь, b - Заря пос., c - Елизавет-Михайловскяй калмама вастсь, d - Сире Бадикунь калмама вастсь).]]

Народнай музыкальнай инструменттнень ёткса кивок аф тапарясыне пайгонятнень. Улихть сяда оцю пайгонят, улихть сяда ёмла пайгонят, тяса корхтамась моли ся ёмла пайгонятнень колга, конат повфнефт сёконятненди, крганятненди, ашкотфненди. Мордовскяй национальнай костюмть эса лама пайгоняда. 

Рьвяямста мокшаватне и эрьзяватне лама кштишендсть, и нарядсост нюрьги пайгонятне циннясть, кальдердсть, гайнясть. Вов месс сидеста корхнихть: мокшавать, эрьзявать нинге сонцень аф няйсак, а молеманц ни марясак, национальнай щамсонза кальдердихть пайгонятне. Велень инструменттнень эзда эряви лятфтамс пайгське. Тяса кирдеви мяльса ся, мезть эрьхнезь пожаронь или лиянь-мезень колга панчфтемста. Кунардонь пинкнень пайга вастс повфнесть коське мокорь (уштор, келу), кой-коса повфнесть кувака эчке доска, а тяни повфнихть рельса пакш, лия кайги кшни. Пайгть эрьхнезь байдекса, кшниса.

==== Кяльвалсь ====
Энциклопедия «Мордвась» Саранск, 2006 к. 645 л.
