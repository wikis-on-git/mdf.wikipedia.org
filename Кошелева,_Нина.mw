[[Няйф:Кошелева.jpg|thumb|right|200px|Кошелева Н.В.]]

'''Кошелева''' '''Нина''' '''Васильевна''' (1.7.1952, тяниень МР-нь Старошайговскяй райононь Вяртяльме велесь), композитор. МР-нь народнай артистка (2002), МАССР-нь искусствань заслуженнай деятель (1991), МР-нь Государственнай премиянь лауреат (1986), Россиянь КС член (1982). Мокшава. 2002 кизоста сявомок – МР-нь КС-ть председателец. Кошелевась васенцеда няйфоль РСФСР-нь композиторонь Верхневолжскяй отделениять концертсонза, кона ётась Саранскяйса 1972 кизоня. Тяса сон моразень фортепианнай произведениянзон. Н.В.Кошелевать 1970 кизотнень сочинениянзон ётксот: струннай квартет, концерт кларнетонди оркестра мархта, «Алёна Арзамасская» балетнай сюитась. Композиторонь эсь лацонь ширец няевсь «Мокшень морот» цикласа, сон тяштьфоль меццо-сопранонди и струннай квартетонди (1975, РСФСР-нь КС пр. 1988), «Мордовские песни» кантатась (валхне народнайхть). Мордовскяй национальнай эсь лацонь ширесь няеви композиторть «Мордовскяй свадьбась» музыкальнай картинастонза, «Сиянь эрьхке» музыкальнай ёфксса (пьесась А.Ежовонь и Н.Голенковонь), «Ведявать дейканза» ёфксса (пьесась А.Пудинонь), драматическяй спектаклятненди музыканц эзда, «Песнь о воинской славе» ораторияста и лия произведениястонза, 1990 кизотнень Кошелевась сёрматсь колма фугат фортепиананди, колма духовнай морот; 2001 кизоня тяштсь «Алёна Арзамасская» балет, «Женские портреты» симфоническяй сюита. Кошелевась сёрмадсь 50 лама мора. Н.В.Кошелевась сёрмадозе МР-нь Государственнай гимнать музыканц. Сон кочкафоль мордовскяй народть вельмофтемань Советонц исполкомозонза.

==== Кяльвалсь ====
Энциклопедия «Мордвась» Саранск, 2006 к. 658 л.
