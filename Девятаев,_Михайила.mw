[[Image:Devyataev mihail petrovich.jpg|right|thumb|Девятаев сонь  Советонь Соткссть Геройть орденц мархта]]

'''Михаил Петрович Девятаев''' (8 июльков [[1917]]  - 24 ноябрьков [[2002]]) - менелень ушмовийть тюремань менельвенежень вятись, содаф сонь нацихнень [[Германия мастор|Германиять]] концетрациень лагерьста Узедом цёнгаста аф кемави ворьгодемать инкса.

=== Эряфоц эди тюремань пингоц ===
Шачсь [[Мокша мастор|Мокша масторса]], [[Торбеева|Торбееваса]]. Михаил кемголмуваце шабаксоль мокшень сокай-видиень тъналса. Аделась ляень венежвятемань тонафнемваста (Речной Техникум) Казаньца [[1938]] кизоня, покась венежоцюнякс Рав лангса. Сивотьфоль Якстерь ушмав [[1939]] кизоня, тюрьсь Суоминь тюрембингса, ушедсь тонафнеманц Чкаловть лемса лиемань тонафнемваста Оренбурса, конась аделась [[1940]] кизоня ди арась тюремань менельвенежень вятикс.

Тюрембингть ушетксса сон прафтсь сонь васенце "юнкерс" (Ju-87) 24 июньковста [[1941]] кизоня, 2 шит ёт Германия вьргятсь Советонь сотксть лангс эди сонь казьфоль Якстерь Содафкс орденца.  

=== Сявомась ди ворьгодемась ===
Менельтюремаса [[13 июльковста]] [[1944]] Михаил Девятаевть менельвенежть крьвязсь и теенза савсь валгомс Германиянь кядяла аймакса Львов ошть маласа ди сонцьке повсь сявомас. Абверть кизефнемада меле Михал Девятаев ётафтфоль Лодзь лагерьс, коста сон ворьгодсь интай кундафоль эди ётафтфоль  Заксенхаузен лагерьс. Заксенхаузенда меле ульсь лагерь Узедом цёнгаса салава менельвенежень валгомвастса Пеенемюнде, коса аделакшнесть од германиянь тюрембяльсь: ракетт Фау-2. 

8 февральковста [[1945]] кизоня Михаил Девятаев ворьгодсь цёнгаста 10 ялгасна мархта од "Хейнкель-111" (He 111 H22) менельвенежса. Германиянь венелень ушмовийсь изь кенере кундамс ворьгодихнень. Менельвенежть листь фронтть китьксонь туркс эди валгсь Советонь соткссть ширесонза. Ворьгодихне пачфтсть Якстерь ушмоть кошардомвийти инерявикс стратегияв кулят Узедом цёнгать ракет тюрембяльхнень колга, V-1да эди V-2да башка. Сянь инкса Адольф Гитлерсь Михаил Девятаевть лувсь  эсь ваймонь душманокс

Михаил Девятаевть ульсь муворкс лувовикс 10 кизот. Муворшиц сонь и сонь ялгаснон лангста валхтсть 15 августковста [[1957]] кизоня ди Михаил Девятаевсь казьфоль Советонь Соткссонц геройть лемса эди сонь ялгасна казьфольхть орденса.

Михаил Девятаевсь казьфоль Зирня Тяште орденца, Ленинть орденца,  Ленина, кафта Якстерь Содафкссь орденца, Шачемамасторонь торпингть орденца I ди II, лама медальса. Сон Мордовиянь, Казань ошть, Вольгаст ошень эди Цинович ошень (Германияса) луви ошэряель. Германияса ули сонь и сонь ялгаснон мялямгевсь. Девятаевонь мялямгевонза ули Узедом цёнгаска ди Казань ошса.

=== Кучфтемат ===
*[http://militera.lib.ru/memo/russian/devyataev_mp/pre.html Девятаев М.П. Полёт к Солнцу (Лиемась шить шири), Моску, ДОСААФ, 1972 к. рузкс]
* Девятаев М.П. Побег из ада (Ворьгодема адста), Казань ош, 1988. рузкс

[[Category:Сембе]]
[[Category:Ломанень тъналсь]]
[[Category:Содаф ломатть|Д]]

[[de:Michail Petrowitsch Dewjatajew]]
[[en:Mikhail Devyatayev]]
[[eo:Mihail Devjatajev]]
[[ru:Девятаев, Михаил Петрович]]
[[sv:Michail Devjatajev]]
[[vi:Mikhail Petrovich Devyatayev]]
