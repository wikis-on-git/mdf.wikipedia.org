{{Ломань
 |имя                  = 
 |оригинал имени       = 
 |имя при рождении     = 
 |изображение          = Devyataev Panteon Kazan.jpg
 |ширина               = 
 |описание изображения = <!-- Должно характеризовать портрет -->
 |шачемашйцень        = 8.07.1917
 |место рождения       = {{МестоРождения|Тарбей|Тарбей}}, {{МестоРождения|Мордовия|Мордовия}} <!-- Не используйте флаги для указания мест рождения и смерти -->
 |гражданство          = [[Советонь Соткс]] -> [[Рузмастор]]
 |подданство           = 
 |дата смерти          = 24.11.2002
 |место смерти         = {{МестоСмерти|Казан}}, {{МестоСмерти|Татармастор}}<!-- Не используйте флаги для указания мест рождения и смерти -->
 |отец                 = 
 |мать                 = 
 |супруг               = 
 |супруга              = 
 |дети                 = 
 |род деятельности     = 
 |награды и премии     = 
 |автограф             = 
 |сайт                 = 
 |викисклад            = 
}}
[[Няйф:Devjataev.jpg‎|right|thumb|Девятаев сонь Советонь Соткссть иняля орденц мархта]]

'''Девятаев, Михайила''' ({{Lang-ru|Девятаев Михаил Петрович}}) (8 июльков [[1917]]  - 24 ноябрьков [[2002]]) - менелень ушмовийть тюремань менельвенежень вятись, содаф сонь нацихнень [[Германия мастор|Германиять]] концетрациень лагерьста Узедом цёнгаста аф кемави ворьгодемать инкса.

=== Эряфоц эди тюремань пингоц ===
Шачсь [[Мокша мастор|Мокша масторса]], [[Тарбей|Тарбейса]]. Михайила кемголмувоце шабаксоль мокшень сокай-видиень тъналса. Аделась ляень венежвятемань тонафнемваста Казан ошса [[1938]] кизоня, покась венежоцюнякс Равань лангса. Сивотьфоль Якстерь ушмав [[1939]] кизоня, тюрьсь Суоминь тюрембингса, ушедсь тонафнеманц Чкаловть лемса лиемань тонафнемвастса Оренбурса, конанц аделазе [[1940]] кизоня, ди арась тюремань менельвенежень вятикс.

Тюрембингть ушетксса, 24 июньковста [[1941]] кизоня, 2 шит ёт Германия вьргятсь Советонь сотксть лангс, сон прафтсь васенце "Юнкерс" (Ju-87, мезьда меле  Девятаев Михайила казьфоль Якстерь Содафксонь казнеса.  

=== Сявомац ди ворьгодемац ===
[[File:Arskoe cemetery2823.jpg|thumb|]]
Менельтюремаса 13 июльковста [[1944]] Михайила Девятаевть менельвенежец крьвязсь, и теенза савсь валгомс Германиянь кядяла аймакса Львов ошть маласа, ди сонцьке повсь сявомас. АБВЕРть кизефнемадонза меле Михайила Девятаев ётафтфоль Лодзь лагерьс, коста сон ворьгодсь, интай кундафоль эди ётафтфоль  Заксенхаузен лагерьс. Заксенхаузенда меле ульсь лагерь Узедом цёнгаса салава менельвенежень валгомвастса Пеенемюнде, коса аделакшнесть од германиянь тюрембяльсь: ракетт Фау-2.

8 февральковста [[1945]] кизоня Михайила Девятаев ворьгодсь цёнгаста 10 ялганзон мархта од "Хейнкель-111" (He 111 H22) менельвенежса. Германиянь венелень ушмовийсь изь кенере кундамс ворьгодихнень. Менельвенежсь лиссь фронтть китьксонь туркс, эди валгсь Советонь сотксть ширесонза. Ворьгодихне пачфтсть Якстерь Ушмоть инерявикс стратегиянь пачфтемат Узедом цёнгать ракет тюрембяльхнень колга, V-1да эди V-2да башка.   Тянь инкса Адольф Гитлерсь лемдезе Михайила Девятаевть  эсь персононь душманокс.

Михайила Девятаевть ульсь муворукс лувовикс 10 кизот.  Сонь и сонь ялганзон лангста муворшись валхтфоль 15 августковста [[1957]] кизоня, мзярда Михайила Девятаевть казезь Советонь Соткссонь иняля лемса,  сонь ялганзон казезь орденца.
 
Михайила Девятаевть казезь Зирня Тяште орденца, Ленинть орденца, кафта Якстерь Содафкссь орденца, Шачемамасторонь торпингть орденца I-це ди II-це, лама медальса. Сон Мордовиянь, Казан ошть, Вольгаст ошень эди Цинович ошень (Германиеса) луви ошэряель. Германияса ули сонь и сонь ялганзонды лемтьф мялямгев. Девятаевонди лемтьф мялямгефт улихть Узедом цёнгаса ди Казан ошса.

=== Кучфтемат ===
*[http://militera.lib.ru/memo/russian/devyataev_mp/pre.html Девятаев М.П. Полёт к Солнцу (Лиемась шить шири), Моску, ДОСААФ, 1972 к. рузкс]
* Девятаев М.П. Побег из ада (Ворьгодема адста), Казань ош, 1988. рузкс

{{керф}}

[[Категорие:Содаф ломатть|Д]]
[[Категорие:Википедие:Лопалангот]]
