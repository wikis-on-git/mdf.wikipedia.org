[[Няйф:Devjataev.jpg‎|right|thumb|Девятаев сонь  Советонь Соткссть иняля орденц мархта]]

'''Девятаев, Михайила''' ({{Lang-ru|Девятаев Михаил Петрович}}) (8 июльков [[1917]]  - 24 ноябрьков [[2002]]) - менелень ушмовийть тюремань менельвенежень вятись, содаф сонь нацихнень [[Германия мастор|Германиять]] концетрациень лагерьста Узедом цёнгаста аф кемави ворьгодемать инкса.

=== Эряфоц эди тюремань пингоц ===
Шачсь [[Мокша мастор|Мокша масторса]], [[Тарбей|Тарбейса]]. Михайила кемголмуваце шабаксоль мокшень сокай-видиень тъналса. Аделась ляень венежвятемань тонафнемваста Казан ошса [[1938]] кизоня, покась венежоцюнякс Равань лангса. Сивотьфоль Якстерь ушмав [[1939]] кизоня, тюрьсь Суоминь тюрембингса, ушедсь тонафнеманц Чкаловть лемса лиемань тонафнемвастса Оренбурса, конась аделась [[1940]] кизоня ди арась тюремань менельвенежень вятикс.

Тюрембингть ушетксса, 24 июньковста [[1941]] кизоня, 2 шит ёт Германия вьргятсь Советонь сотксть лангс сон прафтсь сонь васенце "Юнкерс" (Ju-87) эди сонь казезь Якстерь Содафксонь казнеса.  

=== Сявомац ди ворьгодемац ===
Менельтюремаса 13 июльковста [[1944]] Михайила Девятаевть менельвенежть крьвязсь и теенза савсь валгомс Германиянь кядяла аймакса Львов ошть маласа ди сонцьке повсь сявомас. АБВЕРть кизефнемада меле Михайила Девятаев ётафтфоль Лодзь лагерьс, коста сон ворьгодсь, интай кундафоль эди ётафтфоль  Заксенхаузен лагерьс. Заксенхаузенда меле ульсь лагерь Узедом цёнгаса салава менельвенежень валгомвастса Пеенемюнде, коса аделакшнесть од германиянь тюрембяльсь: ракетт Фау-2.

8 февральковста [[1945]] кизоня Михайила Девятаев ворьгодсь цёнгаста 10 ялгасна мархта од "Хейнкель-111" (He 111 H22) менельвенежса. Германиянь венелень ушмовийсь изь кенере кундамс ворьгодихнень. Менельвенежть листь фронтть китьксонь туркс эди валгсь Советонь соткссть ширесонза. Ворьгодихне пачфтсть Якстерь Ушмоть инерявикс стратегиянь пачфтемат Узедом цёнгать ракет тюрембяльхнень колга, V-1да эди V-2да башка. Сять инкса Адольф Гитлерсь Михайила Девятаевть лемнезь эсь персононь душманокс.

Михайила Девятаевть ульсь муворкс лувовикс 10 кизот. Муворшиц сонь и сонь ялгаснон лангста валхтсть 15 августковста [[1957]] кизоня ди Михайила Девятаевть казезь Советонь Соткссонь иняля лемса эди сонь ялганзон казезь орденца.
 
Михайила Девятаевть казезь Зирня Тяште орденца, Ленинть орденца, кафта Якстерь Содафкссь орденца, Шачемамасторонь торпингть орденца I-це ди II-це, лама медальса. Сон Мордовиянь, Казан ошть, Вольгаст ошень эди Цинович ошень (Германияса) луви ошэряель. Германияса ули сонь и сонь ялгаснон мялямгевсна. Девятаевонь мялямгевонза ули Узедом цёнгаса ди Казан ошса.

=== Кучфтемат ===
*[http://militera.lib.ru/memo/russian/devyataev_mp/pre.html Девятаев М.П. Полёт к Солнцу (Лиемась шить шири), Моску, ДОСААФ, 1972 к. рузкс]
* Девятаев М.П. Побег из ада (Ворьгодема адста), Казань ош, 1988. рузкс

{{керф}}

[[Category:Сембе]]
[[Category:Ломанень тъналсь]]
[[Category:Содаф ломатть|Д]]

[[de:Michail Petrowitsch Dewjatajew]]
[[en:Mikhail Devyatayev]]
[[eo:Mihail Devjatajev]]
[[pl:Michaił Diewiatajew]]
[[ru:Девятаев, Михаил Петрович]]
[[sv:Michail Devjatajev]]
[[vi:Mikhail Petrovich Devyatayev]]
