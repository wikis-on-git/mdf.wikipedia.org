[[File:Flag of Idel-Ural State.svg|thumb|right|Идель-Урал статть котфоц]]

'''Идель-Урал''' ({{lang-tt|İdel-Ural Ştatı}} анцяйняньбес "Рава-Урал статсь" татаронеста)  - эрямопингонь коряс тя ингольпингонь масторсь Равжиреса. Пряошец Казан ошсь. Тя масторс сувсесть татархт, пашкирт, чуважт, мокшет, марит, шокшет, эрзят, удмуртт, комит, парманнет. Рузонь Ошеряень Торпингста тя республиксь ушетфоль 12 декабрьковста [[1917]] кизоня Рузонь Оцяорксшинь ди Сибирень мусульманонь конгресса. 5 майковста [[1917]] кизоня пуромсть 800-да лама кучф ломатть ([[татархт]], [[чувашт]], [[пашкирт]], [Удмуртт|удмуртт]], [[Мокша (ломатть)|мокшет]], [[Эрзя (ломатть)|эрзят]], [[Коми (ломатть)|комит]], [[парманнет]], [[калмыкт]], [[Мари (ломатть)|марит]]). Тя пуромксса Казан ошса корхневсь аф кядяла Идель-Урал республик ушедоманзон. Корхфтавсь ушедомс ниле профессоршит эди кафта вешендема вастт Казан университетса. Инерявиксоль эсьотям Ёмла Ломаньтъналонь Пуромкс, конань вельде эрь ломаньтъналонди улель кода виияфтомс эсь культурань авозламанц. Васенда пашкир муcульматт аердсть Пуромксса полаямда, интай меле [[1917]] кизоня синь мърдасть Равонь герматт мархта ди сувасть Идель-Урал Пуромксс.
Васенда республикав сувасть аньцек татархт эди пашкирт ингольдень Казанонь эди Эфень губерниеста, кафтошка ковда меле сувсесть аф исламонь кемай ди аф туркань калкт: [[Коми (ломатть)|комит]], [[Мари (ломатть)|марит]] эди [[Удмуртт|удмуртт]]. Республикть тапазе [[Якстерь Ушма|Якстерь Ушмось]] апрельковста [[1918]] кизоня. Июльковста сяка кизоня Идель-Уралс сувась Чехонь легион, конась панезе Оцю Якстерьхнень. 1918 кизонь песта [[Якстерь Ушма]] тага сувась респбуликс. Тянь мельге ломанень стяма мольсь [[1919]]-[[1920]] тапафоль аньцек [[1921]] кизоня. Идель-Урал колга арьсемась эрясь [[1929]] кизонь сявомок. Тя кизоса ЧеКа музе кись салава кяденьгирдемань Идель-Урал пуромксс эди шавозень сембе оцюнятнень. Мъзярошка тёжатть Идель-Уралть ширеньгирдихнень ёмла Уралонь эди Равжирень ломаньтъналста кулофтозь. Идель-Уралть ушмонц Харби Шуро илятксонза сувасть Александр Колчакть ушмонзон кода 16-це татаронь тёжанюшматт.

Идель-Урал статть пряфтоц [[Садри Максуди Арсал]] ворьгодсь [[Суоми мастор|Суоми мастору]] [[1918]] кизоня. Сонь лямбоста васьфтезе Суоми масторонь омбамасторонь министороц, конась мяляфнесь кода Садри Максуди Арсал аралазень Суоми масторонь эсьпряньвятеманц Рузонь Думаса. 
Садри Максуди Арсал тага васедсь [[Эсти мастор|Эсти масторонь]] оцюнянзон мархта, меле [[Шведмастор|Шведмасторонь]], [[Германия мастор|Германия масторонь]] эди [[Кранцмастор|Кранцмасторонь]] оцюняснон мархта, корхневсь Шивалгомширень лезкс Идель-Урал статти. 

Тяниень Равжирень калкнень эсь ломаньтъналонь ширеньгирдихне арьсихть эрямопингонь Идель-Урал статть кепотьксоц ащи туфталкс эсьотям Равжирень мастор [[Рузмастор|Рузмасторда]] явоманди.


== Ушеширень кучфтемат ==
*[http://www.rferl.org/reports/tb-weekly-report/ Татар-пашкиронь эрьтаргонь репортсь]

[[Категорие:Эрямопинге]]
[[Категорие:Мокшень эрямопингсь]]
[[Категорие:Явропонь масторхне]]
[[Категорие:Эрямопингонь явропонь масторхне]]


{{керф}}

[[bg:Идел-Урал]]
[[ca:Idel Ural]]
[[en:Idel-Ural State]]
[[es:Estado Idel-Ural]]
[[eu:Idel-Ural]]
[[it:Repubblica dell'Idel-Ural]]
[[nl:Idel-Oeral]]
[[pl:Idel-Ural (państwo)]]
[[ro:Statul Idel-Ural]]
[[ru:Урало-Волжский штат]]
[[fi:Idel-Ural]]
[[tt:İdel-Ural Ştatı]]
[[tr:İdil Ural Devleti]]
