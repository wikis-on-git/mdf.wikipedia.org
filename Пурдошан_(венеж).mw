'''Пурдошан (венеж)''' - Мокша, Вад эди Ока ляйхень эзга уендеманди мокшень оцю венешнень эзда фкясь. Венежень нолдамати пяк тонатфтольхть Темникавонь уезонь Пурдош велень сокай-видихне. Синь тиендсть оцю и ёмла уендемкат. Средняйкс лувондовсть ся уендемкатне, конань кувалмосноль 13 сель и 3 аршитт (28,08 м), а келесна 7 аршитт (5,04 м). Борттнень сересна "аршин эди вакс" (1,08 м). Интай Пурдошень мастярхне тиендсть оцю венежетка, мянь 64 метрань кувалмоса. Тяштькссне пачфнихть, тяфтама 2 оцю венежень тиемс нолдафоль 300 оцю "приборонь" эске, 1000 "пялесприборонь" эске ди 2000 оцю кабаня. Уендемкатнень тиендезь кузста, атцезь керса. Струкнень эса ульсть кувака богорхт, 3-4 сюроса якарьхть. Документтне пачфнихть, Мокшеса уенди венешнень ульсть кой-коста котфпацявок. Котфпацятнень сташендозь левожень котфста.

Пурдошса тиендсть мокшатт, ёмла мокшатт, а тяфта жа пурдошанкат. Мокшанць, кепотьксонди, сатомшка оцю: 32,5 сель кувалмоц и 18,5 аршин келец. Пурдошкань мастярхне тиендсть стама структ, конаса усксесть эряй калхт. Тяфтама уендемкатне аф фкатольхть, ульсть сяда оцюфт, сяда ёмлат. Тяфтама оцювенешнень башка ширесна ва кодамоль: кучка вастса перяфоль, коза нолявсь ведь, и ся ведьса усксезь калхнень.


==== Кяльвалсь ====
Энциклопедия «Мордовиясь» Саранск, 2006 к. 240-241 лл.

{{керф}}

[[Категорие: Ведень ускомбяльсь (транспортсь)]]
[[Категорие: Ускомбяльсь (транспортсь)]]
