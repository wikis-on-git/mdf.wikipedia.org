[[Няйф:мордвась соксса.jpg|thumb|right|350px|Мокшэрзятне соксса састь Рязанень эряйхненди лездома. XVI веконь миниатюрась]]

Мокшэрзятне тялонда курькснесть соксса. Финно-угорскяй нароттне сокснень лемнезь пцтай фкакс: мокшетне и эрзятне сокст, эстонецне - сууски, фиттне - суксет.

Сянь колга, што мокшэрзятне курькснихть соксса, панчфнесь нинге рузонь летописсь 1444 кизоня. Тоса корхтави, мзярда Рязанть лангс врьгятсть татархне рузонь княсненди састь лездома мордватне соксса.

Эряви азомс нинге вов мезсь: тя тевсь няфтьф рисункасовок. Тя рисункась ули летописнай сводса. Кунардонь мокшэрзянь воиттне рисавафт сокс лангса, соксне тячиеннетнень лацот, аньцек кядьсост аш байдект.

Историческяй литератураса сокснень колга сёрматф сатомшка лама. Тяфта С.Архангельскяйсь тяштсь: "...тялонда мордвась охотендай соксса, да пяк вишкста лангсост курькснихть...". Кунардонь пингть мокшэрзятне пильгозост сотнекшнесть, тяфта лемневи, лов ланга якамкат. Тяфтапт сотнекшневсть сянкса, штоба афольхть вайсе ловти пильгсна. Дуганякс мянцесть лаймарьксонь тарад, пензон сотнекшнезь, ётковаст сотнекшнесть левож. Тяфтама лов ланга якамкатне лезнесть крхкаста аф вайсемс ловти.

==== Кяльвалсь ====
Энциклопедия «Мордвась» Саранск, 2006 к. 239-240 лл.

{{керф}}
