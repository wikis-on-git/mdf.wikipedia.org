'''Александр Феоктистов''' (27 августков 1928 к. - 6 октябрьков 2004 к.) - содаф суоми-угронь кялень содайсь, филологиянь тонадоматнень кандидатсь. Шачсь тяниень [[Краснослободск|Краснослободсконь]] перяфксонь [[Заберёзова]] велеса. Тонафнезень мокшень ди эрзянь кяльхнень латцевомаснон, мокшень корхтафкснень, валлувксть. Сёрмадсь 100-да лама тонадомань сёрмадома мокшень, эрзянь ди суоми-угронь иля кяльхнень коряс. Терневсь суоми-угронь содайхнень ломаньётконь пуромксонди. Ульсь венгеронь филологиять коряс Ломаньётконь пуромксонь полаяйкс, тяфтонга Суоми-угронь ди Суоминь кяльвалонь пуромксть полаяйкс, германиянь Уралонь-Алтаень пуромксть полаяйкс.

[[Category:Сембе]]
[[Category:Ломаньлувонь тонадоматне]]
[[Category:Кялень содамась|Ф]]
