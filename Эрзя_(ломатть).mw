'''Эрзя (Эрзя ломатть)''', кунардонь Рав лангонь васень эряйхне, Суоминь кундьяста ломатть. Эрзятне корхтайхть [[Эрзянь кяль|эрзянь кяльса]], конась [[Суоми-Равонь кяльхне|Суоми-Равонь кяльхнень]] эзда фкясь, [[Суоми-Угронь кяльхне|Суоми-Угронь кяльхнень]] тъналть тарадоц. Соньдеенза малады [[Мокшень кяль|мокшень]] эди маринь кяльхне.

[[Image:Erzya Flag.svg|200px|right|thumb|Эрзянь калконь котфсь]]

Фкя пяледа кържа эрзянь ломатть эряйхть [[Мордовия|Мордовиянь республикса]], [[Рузмастор|Рузмасторонь Федерациеса]], Рава лангса. Иля эрзят эряйхть иля аймакова: [[Самара|Самараса]], [[Симбирь|Симбирень аймакса]], [[Пенза|Пензаса]] эди [[Татармастор|Татармасторса]], [[Армение|Армениеса]] ди [[Америконь Соткс|Америконь Сотксса]]нь эса.

==== Калкть лемонц мяляфнематне ====
Эрзять этнонимть юронза молихть иранонь валти (ираноннекс arsan - "алянь, аля"). Сембода кунардонь тяштькснень эса эрзя (''арису'') валсь васьфневи Казариень каганть Иосифонь (10 с.) Хасдай ибн Шафрутунди (ульсь явропонь сановникокс Абд ал Рахман III (912-961) и Хаккам II (961-976) испаниень калифненди сёрмасонза. Тя сёрмаса азондови, кодама калкт эряйхть Итильть (Равать) малава ди кит пандыхть каяфкс Казармасторти. Тяштьксса калкнень лемсна азфт тяфта: бур-т-с, бул-г-р, с-вар, арису, ц-р-мис". Улихть мяльхть, што эрзяттне лятфневсть сяда инголевок. Кепотьксонди, кунардонь греконь географне Страбона (''аорсне'') ди Птолемей (''арсиитне'') эсь тяштьксост тя валть азондозь ни. Арабонь географсь ди якайсь-шяяйсь Ибн-Хаукаль (10 с.) пачфнесь Arsaja(Ersaja) калкть колга, синь оцязорсна, кле, "Arsa" (Ersa) масторса", ся "масторса лама келазень, акша келазень кедняда, кивида". Эрзяттнень ("арджаттнень"), тяфта ина и мокшетнень колга сёрмадсь 14 сядокизонь ушетксста иранонь тонафтф ломанць Рашид ад Дин, "Рзяттнень" колга сёрмадсь ногаень ширязсь Юсуф. Сонь грамотац кучфоль Москуву 1548 кизоня.

==== Эрзянь атянь лепне ====
Эрзянь этнонимсь сидеста васьфневи кунардонь сире пингонь лепнень эса: Эрзяй, Эрзей, Эрзямай, Эрзякай, Эрзют, Эрзиман,а синьцтост тусть ни фамилиятка: Эрзяев, Эрзин, Эрзямаев, Эрзякаев, Ерзюков, Эрзянинов, Эрзиманов, Эрзов, Эрзяйкин, Эрзюткин. Тяфтама фамилият эрзятне канихть тячемс.

=== Кяльвалсь ===
*"Мокшерзят" энциклопедиесь. Нюрьхкяня азкст мокшэрзянь калкнень эрямопингснон,этнографиеснон эди культураснон колга. Саранош; 2004 к. 

{{керф}}

[[Категорие:Суоми-Угронь кундья]]
[[Категорие:Суоми-Равонь калкне]]

[[cv:Ирçесем]]
[[he:ארזיה]]
[[lbe:Эрзя]]
[[myv:Эрзят]]
[[ru:Эрзяне]]
[[tt:Эрзә халкы]]
[[uk:Ерзя]]
