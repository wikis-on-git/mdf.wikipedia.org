[[Няйф:Money poster.JPG|thumb|250px|Ярмакне]]
'''Ярмакне''' илякс '''Ярмакт''' (кунардонь мокшень ''урт'') — башка товар, конань вельде мольфтеви семботь ункстамац, марстонь эквивалент, коса няфтеви лия товархнень питнесна<ref>''Гришунина В. П.'' [http://vidzanin.komikyv.com/pdf_dictionaries/pusztai/geography_moksha.pdf Словарь терминов по обществознанию на мокшанском языке для общеобразовательных школ / Мокшень кяльса общеобразовательнай школатненди обществознаниянь терминонь валкс]. Ассоциация финно-угорских университетов, NH Collegium Fenno-Ugricum ; Главный редактор серии Янош Пустаи. Сыктывкар – Ижевск – Йошкар-Ола – Саранск – Бадачоньтомай 2011 ISBN 978-963-9876-42-2 {{ref-mdf}}{{ref-ru}}</ref>. Кунардонь пингть ярмак вастс мольсть питни кеднятне, меле появасть кшнинь ярмакне — серень, сиянь ди зрнянь<ref>{{cite web|url=http://vidzanin.komikyv.com/pdf_dictionaries/pusztai/literature_moksha.pdf|title=Словарь терминов по истории на мокшанском языке для общеобразовательных школ / Мокшень кяльса общеобразовательнай школатненди историянь терминонь валкс.|author=''Алямкин Н. С.''|publisher=Сыктывкар – Ижевск – Йошкар-Ола – Саранск – Бадачоньтомай, 2011. ISBN 978-963-9876-39-2|date=2021}} {{ref-mdf}}{{ref-ru}}</ref>.

Ульсь пинге, мзярда мокшэрзятнень ширеса ярмаконь вастс мольсть уронь кеднятне. Кшнинь ярмакне появасть X сядокизот. Эста питнень пандомакс ульсь дирхемсь, кшнинь ярмакне ди кармасть тяфта лемневома. ''Ярмак'' валсь моли тюркскяй кяльста, сон шарьхкодема кода полафневи, керсеви. Тя валсь мокшетнень и эрзятнень кяльс ётась волжскяй булгархнень эзда. Содаф, ярмаконь лувкссь ладяфоль ни эста, мзярда [[Рава (ляй)|Равать]] — Камать ёткса монголхне нинге ашельхть.

Васенце и омбоце тёжянь кизотнень ёткста мордвась лама торгавась арабонь [[Шинь стяма ширесь|Шинь стяма ширесть]] мархта. Эста [[Рава (ляй)|Равать]] кучка видесонза тифоль ни Булгаронь масторсь. Аф кржа мокшэрзяда повсь булгархнень ёткс. Булгаронь ошнень эса ламоль шинь стяма ширде ускф товарда, кшнинь ярмакта. Тяниень Мордовиять масторса муфт кунара прдаф ярмакт. Тоса лама X — XI сядокизонь арабонь монетада. Сембода лама тяфтама ярмакта муфоль Теньгушевскяй райононь Нароватова велеть маласа.

Виде, венгерскяй археологть Ч.Балинтонь тянь колга сонцень мялец. Сонь койсонза, дирхемтне Восточнай Европаса повфневсть мазоптомка вастс крганятненди, ярмакокс ашесть уле. Сон сёрмады, кле «поволжскяй фиттне, балттне, скандинавецне, восточнай ди западнай славяттне синь ярмакокс ашезь лувонда». Тянь мархта аш кода согласиндамс. Лама кодама ярмак повфневсь крганятненди, но вдь синь ульсть ярмакокска. Фкясь омбоцети ашезь шоря. Мокшетнень ди эрзятнень крганясост кодама аньцек ярмакт аф няят, синь ульсть эрь-мезень инкса пандомбялькска.

== Тага ватт ==
* [[Банксь]]
* [[Экономикась]]
* [[Инфляциясь]]
* [[Валютась]]
* [[Рынкась]]

== Лятфтамат ==
{{Лятфтамат}}

{{commonscat|Money|Ярмакне}}
== Кяльвалсь ==
* Энциклопедия «Мордвась» Саранск, 2006 к. 211 л.

[[Категорие:Шяхярь]]
[[Категорие:Экономикась]]
[[Категорие:Нумизматикась]]
