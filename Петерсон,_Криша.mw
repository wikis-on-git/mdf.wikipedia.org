'''Петерсон, Криша''' ({{lang-ru|Петерсон Григорий Павлович}}) (1839 – 1909) - [[Мокша мастор|Мокшень масторть]] содаензон эзда фкясь, сон ульсь Пензань, Томбувань тонадома аркивонь комиссиень полаяйкс.

==== Арьсеманза ====
Профессиес коре пъчкафтыель, аделазе Питерьбуронь пъчкафтома-кирургиень академиеть, ульсь Рузонь-туркань торпингса. 1878 кизоня мърдась Пензань губерниев, путфоль Керенскяй ошень пъчкафтыкс (тяни Пензань аймаконь Вадинскяй ошсь). Сонь мяленц салазе аймаконь содамась, Петерсон аноклась «Керенскяй аймаконь эрямопингонь нюрьхкяня азкс», кона 1882 кизоня печатлавсь «Пензань губерниень ведомосттнень» эса. Петерсононь арьсемаса, Керенскяй ошть лемоц моли «керомс» мокшень валть эзда. Тиись азонды лама иля топонимда, кепотьксонди, Шичкелей велеть лемоц моли мокшень «шичк» — туркс, и ляй валхнень эзда. Сонь койсонза, Кандеевка лемсь моли «канда» мокшень валть эзда, Каргалейсь — «карга» и «ляй» валхнень эзда. Артемас лемть Петерсон азонкшнесы «архт» мордовскяй валть вельде, Кизин лемть сотнекшнесы «киза» валть мархта<ref>Петерсон Г. П. Исторический очерк Керенского края // Пенз. губ. ведомости. — 1882. — 9 июльков.</ref>. 
Поливанова-Сергиевской велеть эрямопингонц азондомста Петерсон тяшти «рузда инголе Поливановскяй аймакса ульсть ни медень кочкси мокшет, синь тяса кунцесть ракшат, шять, тяса эрясть синь сяськисновок, татархне; тя ширеса содаф Кудияронь эди Тюштянь колга кунардонь моротне, азксне»<ref>Петерсон Г. П. Исторический очерк Керенского края // Пенз. губ. ведомости. — 1882. — 9 июльков.</ref>.

==== Эряфонь киц ====
Эряфонь кись пачфнезе Петерсононь Сибири, сон эрясь Енисейть маласа Канск ошса, покась округонь пъчкафтыкс. 80-це кизотнень кучкаста меки мърдась Пензань губерниев, мъзярошка пинге эрясь Керенскяйса, меле ётась [[Инзара|Инзарав]], тоса покодсь уезонь пъчкафтыкс. Тя пингть сон сёрмадозень «Инзара ошть и уезть колга эрямопингонь кулятнень». Тя покамаась печатлафоль 1887 кизоня «Пензань губерниень ведомосттнень» эса<ref>Петерсон Г. П. Исторические сведения об городе Инсаре и его уезде // Пенз. губ. ведомости. — 1887. — № 124 — 129, 142, 144, 145,148,154,156, 158,160,162,188 - 190,213, 214. </ref>. Петерсон содазе академикть Н.Калачёвонь Инсарть колга сёрматфонц<ref>Калачов Н. В. Заметки (статистические и археологические) об Инсаре и его уезде // Архив историко-юридических сведений, относящихся до России, издаваемый Николаем Калачовым. — Моску, 1855. — Кн. 2. — Л. 35 — 96. </ref>. Ня тяштькснень сон поладозень кунардонь пингонь грамотатнень, акттнень ди иля документтнень вельде. Кой-кона документтнень пензайсь печатлазень губерниень газетса<ref>Пенз. губ. ведомости. — 1887. — № 216, 219, 221. </ref>.

==== Публицистикоц ====
«Эрямопингонь кулятнень...» эса публицистсь тяшти рузонь «шужярень» ошть колга, азонды сайсекть эди покамать колга, пачфни монастырьхнень эди церькуфнень колга, кит ульсть васенце эряйхне. Петерсононь арьсемаса, тяса кунардонь пингть эрясть «мокшет, а меле татархт, а тоса састь ломатть Москувонь модаста, синь кулендсть тястонь цебярь модатнень и вирьхнень колга»<ref>П е т е р с о н Г. П. Исторические сведения об городе Инсаре и его уезде // Пенз. губ. ведомости. — 1887. — № 124. </ref>.

Петерсон азонды мяль Адаж и Лухменонь Майдан велетнень путозь «Темникав ширдень мокшетне, конат ётафтфтольхть казаконь вардомав. Ня ломаттне араласть аф аньцек Инзарать, Ломуть эди Керенскяй ошть, синь персезь кить марнек Рузонь масторть лангс върьгятнихненди, синь тяфта ванфтсть явропонь цивилизациеть эса, тиендсть туфталхт тонадомать, сететтнень эди индустриеть кеподеманкса...»<ref>П е т е р с о н Г. П. Исторические сведения об городе Инсаре и его уезде // Пенз. губ. ведомости. — 1887. — № 124. </ref>.
Инзараса Петерсон ульсь аф ламос. 1887 кизонь октябрьковста сон ётафтфоль Сараношу уезонь пъчкафтыкс, а кафта кизода меле путфоль вяре губерниень уезонь пъчкафтыкс. Тя пингста сявомок губерниень газеттнень эди журналхнень эса сон азонкшнесь Сараношень уезонь содаф васттнень колга<ref>Петерсон Г. П. Саранские архивы // Пенз. губ. ведомости. — 1892. — № 233</ref><ref>Очерки из саранской старины // Пенз. губ. ведомости. — 1899. — № 146 — 148, 269, 270</ref>; <ref>История Саранского монастыря // Пенз. губ. ведомости. —1903. — № 2<r/ef><ref>Краткий очерк достопримечательностей г.Саранска и Саранского уезда // Сборник Пензенского губернского статистического комитета. — Пенза, 1899. — Вып. 4. — С. 33 — 49</ref><ref>Саранские правительственные учреждения в начале XIX века. — Пенза, 1901. — Вып. 5. — С. 1 — 13.</ref>.
Петерсон шарфнесь мяль лама ширетненди. Сонь эрямопингонь-аймаксодамань покаманзон колга азондсть И.Воронин эди О.Савин<ref>Воронин И. Д. Литературные деятели и литературные места в Мордовии. — Саранск, 1976</ref>. Мъзярошка киза тяда инголе, Сараношса лиссь «Странички старины» книга, коза В.Юрчёнков сувафтозень Петерсононьге публикациянзон<ref>Петерсон Г. П. Странички старины / Тиить ингольдень валоц, сёрмафкст эди мяльполадкст. В. Юрченковть. — Саранош, 1993.</ref>. Петерсон сяда оцю мяль шарфнесь XVIII сядокизонь эрямопингти, «ся пингти, мзярда ульсть аф аньцек оцю сяськомат, оцю реформатка масторонь кирдемаса»<ref>Труды Пензенской ученой архивной комиссии. Кн. 1 — 2. Рефераты и доклады. — Пенза, 1903. — С. 65.</ref>. Аймаконь содайсь сёрмадсь сянь колга, мес аймакса ламось лац-ряц аф тиендеви бюрократизмать сюнеда, башка кепотькс вельде публицистась няфнезе: калксь аф пяк вяри путнесы тястонь кошардомвийсь.
Сон печатлась сёрматфксть, кона лемтьфоль «Кафта эпизотт XVIII сядокизонь кошардомань фкя аф ладямать
колга». Тиись азонды тев, мъзярда фкя ломанць тюрсь масторонь вийть каршес. Петерсононь тяштьфонц коряс, сяськикс лиссь аф койсь<ref>Петерсон Г. П. Два эпизода одной приказной ссоры XVIII века // Пенз. губ. ведомости. — 1892. — № 7.</ref>. Петерсон азондсь кафта азоронь куттнень аф ладямаснон колга, а няевсь, мес сон кирдьсы мяльса сембе вардань видексть<ref>Петерсон Г. П. Два эпизода одной приказной ссоры XVIII века // Пенз. губ. ведомости. — 1892. — № 7.</ref>.
Ся, мезсь тиендевсь XVIII векста, ётась XIX вективок. Г.П. Петерсон сёрмадсь «Саранскяйнь правительственнай учреждениятне XIX векть ушетксста» работа. Авторсь сёрмады, што Саранскяйса казённай учреждениятне сяшкава кальдяв вастовальхть, што кой-конат ётафневсть мянь частнай квартирас, и тянкса панневсь «150 цалковай ассигнацияса фкя кизонкса»<ref>Петерсон Г. П. Саранские правительственные учреждения в начале XIX века // Странички старины. — С. 207. </ref>. Тефне вятевсть кальдявста, лама тапаркстоль, эльбятькстоль. Пензань губерниень прокурорсь 1802 кизоня пеняцясь: полициети макссевихть кошаркст вешендемс ворьгяй ломаттнень, а синь киньге аф вешендихть... пачфнихть бта тевть тиезь, а мезевок тиф аш<ref>Петерсон Г. П. Саранские правительственные учреждения в начале XIX века // Странички старины. — С. 213. </ref>. Ва мес Сараношень вирьхнень эса ся пингть ламоль кяшенди, ворьгяй ломаньда<ref>Петерсон Г. П. Неведомые люди // Странички старины. — С. 188 - 195.</ref>. Ся кизотнень ворьгяй салдатсь Суворов пуроптсь перьфканза 10 ломатть, лемдезе эсь прянц оцюнякс и грабась ломаттнень эса<ref>Петерсон Г. П. Саранские правительственные учреждения в начале XIX века // Странички старины.</ref>. Кафта кизот кунцесть тя Суворовть эса, ди стаки ашезь кундав.
Лятфтасаськ Петерсононь нинге фкя покаманц — «Цыганонь партие». Аймаконь содайсь пачфни: цыгаттне грабсезь ломаттнень, ашесть пель аралайхнень эздовок, эди аньцек мъзярда ни каршезост кочкафоль оцю вий, «таборсь бта солазь солась»<ref>П е т е р с о н Г. П. Цыганская партия // Странички старины. — С. 202.</ref>. Петерсон ашезе шна 1773 — 1775 кизонь Сокай-видиень торпингть. Интай сон арась Инзарань тюрихнень ширес, конат 1813 кизоня кепсесть эсь видекснон инкса<ref>П е т е р с о н Г. П. Исторические сведения об городе Инсаре и его уезде // Странички старины. — С. 84. </ref>. Разимонь тиемать аймаконь содайсь лемдезе габарямакс, шавондомакс эди стак тов, тяка пингть сон арась Инзарань инвалидонь полгать шири, кона аралась эсь видексонзон эса<ref>Тоса жа. -С. 82- 83. </ref>.

==== Петерсонть эряфоц ====
Петерсон Шкаенди озонды ломанель, сяс сон оцю мяль шарфнесь монастырьхнень эди церькуфнень эрямопингснонды. «Инзара ошть эди уезть колга эрямопингонь кулятнень» эса 6 глават лемдсь кунардонь монастырьхненди, духовенствати и стак тов.
Петерсон сёрмады, кода тя ширеса эвондасть васенце монастырьхне: «Путневсь ёмла кельяня, коса ванфтовсь озондыть сембе козяшиц — тусьфкясь... куднять ваксса шувондовсь переня, пандехнень лангса касфневсть перень сёрот<ref>П е т е р с о н Г. П. Исторические сведения об городе Инсаре и его уезде // Странички старины. С. 41.</ref>. Пингонь ётазь озонкшнить ширес сашендсть кундайхне, ракшань мельге панихне, кой-конат синьге эздост арсесть монакокс».
А вов мезе пачфневи Пърдошань монакнень вастть колга (XIV сядакизк): игуменць Иринарх пеняцясь Темникавонь татархнень лангс: синь монастырень модатнень «фатнесазь ди ракшань ванома васттнень соксесазь»<ref>П е т е р с о н Г. П. Исторические сведения об городе Инсаре и его уезде // Странички старины.</ref>. Порамон игуменцке пеняцясь татархнень и мокшетнень лангс «Пърдошань монакнень вастть лама кизот ульсь кода торпингса»<ref>Петерсон Г. П. Запустевшая обитель // Странички старины. — С. 100. </ref>.
Аф ичкозе монастырть эзда ульсть ширязть Кулунчаконь моданза. Шкайти озонкшнихне ди ширязсь фкя-фкянь мархта ашесть ладя. Мес тяфта аймаконь содайсь сёрмады монастырьхнень колга: "улема, сяс, мес сон шарьхкотькшнезе: озонкшнихне трясть пря аф ёмла перенять вельде, ся пингть монастырьхнень ульсть ни оцю вирьсна, лама модасна, ракшань ванома вастсна. Сяка Пърдошаса, коса 30 монаколь, азорондась «Слободкань, фкя оцю велень эди ниле ёмла велень лангса», монастырть мельге лувондовсь 2000 варданка, 1250 десятина мода, ди монастырсь коль сяда козякоткшнесь. Петерсон сёрмады, шкайти озонкшнихне «ваймонь ванфтоманкса» азорть кядьста анцесть сокай-видихть, эрек ваймот. Кода няйсаськ, эрь монастырень монакть лангс велева покодсь нинге 60 ломань, ва мес лисендсть аф ладяматне<ref>П е т е р с о н Г. П. Исторические сведения об городе Инсаре и его уезде // Странички старины. — С. 94 — 100.</ref>.
Кода няйсаськ, велеряйхне кирдсть кяж монастырьхнень лангс. Кой-коса ульсть върьгятнематка. Петерсон пачфни тейнек, што Кадомонь эрзясь панезе эсь масторстост пустынникть Герасимонь<ref>Петерсон Г. П. Краснослободский Спасо-Преображенский общежительный мужской монастырь // Странички старины. — С. 151 — 175.</ref>. Ульсть тефт, мъзярда шавондозь озксыятихнень, грабсезь церькуфнень. Ттяфтама тевда аф ламоль, сяда ламоц озксвятихне вятезь пряснон лац, ладясть мокшетнень эди эрзятнень мархта.
Катк вихца, но мокшетне эди эрзятне къстиндафтольхть, ётафтфтольхть кристозшити. Петерсон азонды лама азондомада иняру мощатнень колга. Корхтави фкя мяляфтови тевонь колга, мъзярда оцю толонь пингста мокшень эли эрзянь крестьяттне ашезь нолда толть церькуфти, интай эсь кудсна ся ёткть палсть ни.
Петерсон азонды ся ломаттнень колга, кинь сембе эряфсна лемтьфоль кристозшити. Фкя пакшесь лемтьф блаженнай Григориенди. Пингонь ётазь сон сёрмадсь «Краснослободскяй Спасо-Преображенскяй алянь монастырсь» покама<ref>П е т е р с о н Г. П. Исторические сведения об городе Инсаре и его уезде // Странички старины.</ref>.
Эсь работанзон краеведсь тяшнезень архивонь материалхнень коряс, сон шарьхкотькшнезе, што кунардонь документтне пяк ламонь колга пачфнихть, а синць ванфтовихть пяк кальдявста<ref>Пенз. губ. ведомости. — 1892. — № 19.</ref>. Эрямопингонь-документонь козяшить ванфтоманди Петерсон тернесь тиемс сяда лама тонадомань аркивонь комиссиеда, фкя тяфтама комиссия сонць пуроптсь Пензаса, а меле кочкафоль тяза луви полаяйкс. Петерсононь эрямопингонь-аймаксодаень публицистикац ули кода явомс башка пяльксова. Иляста сон печатлакшнесь аркивонь документт эди мезевок тейнза ашезь полаткшне. Сяда сидеста сон ламоц кунардонь материалхнень коряс сёрматкшнесь сёрматфкс эли покама тя-тона темас. Петерсононь работанзон эса марса котляфт документонь ширесь, фольклоронь азксне, айнематне. Кепотьксонди, Инзарань иняру васттнень колга азондомста авторсь максси ёфкст, айнемат. Петерсононь ашельхть документонза сянь колга, кодамоль Пърдошань уша ширде, сяс сон сёрмадсь иля тяфтама монастырьхнень мяльса кирдезь.

==== Покаманзонь павазсна ====
Петерсононь шкамац пингонь ётазь полафнесь. Сяда ингольдень покаманзон эса мольсь лама сявф вастта, цитатада документтнень эзда, сяда мельденнетнень эса тя ашель ни, синь серматфтольхть сяда сетеньста, мяляфтовиста. Кельгозе публицистась перьфпялть колга тяштеманц: «Кафцьке велетне вирю вастсот, синь тянивок кенярьфнесазь ванфцень... Лопатина велесь панда шамать эжневи ширесонза, шить каршеса, ичкоздекиге няеви тястонь мазы кудсь...»<ref>Петерсон Г.П. Два эпизода одной приказной ссоры XVIII века//Странички старины.-С.109</ref>.
Эряфонц песта ни Петерсон историческяй эряфть арьсекшнезе сяда сетенень ширде. Сон сёрмадсь покама «Азорть видексоц»<ref>См.: Петерсон Г.П. Право хозяина//Рус.старина.-1907.-№6.-С.616-625.</ref>, меле тя покамась сувась «Сараношень кунардонь пинкнень колга нюрьхкяня азкст». Нежетькшнемок аркивонь материалхнень лангс, краеведсь сетеньста сёрмадозень регистраторть Гавриловонь, пристафть Ростовонь, судиять Стяшкинонь эди лиятнень тусьфснон. 1911 кизоня Пензань тонадомань аркивонь комиссиесь кярьмодсь мяльс Петерсононь сембе сёрматфонц фкя книгаса нолдаманц колга. Ужяленди, тя пара мяльсь тячемс эряфс аф ётафтф.


== Лятфтамат ==
{{лятфтамат}}


==== Кяльвалсь ====
Энциклопедия «Мордвась» Саранск, 2006 к. 239 л.

{{керф}}

[[Категорие:Содаф ломатть]]
[[Категорие:Аймаконь содайхне]]

[[Категорие:Содаф ломатть]]
[[Категорие:Аймаконь содайхне]]
