'''Петерсон, Криша''' (''рузкс'' '''Петерсон Григорий Павлович) (1839 – 1909)'''

Григорий Павлович Петерсон мордовскяй масторса краеведениять ушедыензон эзда фкясь, сон ульсь Пензань, Тамбовонь учёнай архивнай комиссиянь членкс. Профессияс коре врачель, аделазе Санкт-Петербургскяй медико-хирургическяй академиять, ульсь Русско-турецкяй войнаса. 1878 кизоня мрдась Пензенскяй губернияв, путфоль Керенск ошень врачекс (тяни Пензенскяй областень Вадинск ошсь). Сонь мяленц салазе краеведениясь, Петерсон аноклась «Керенскяй краень историческяй очерк», кона 1882 кизоня печатлавсь «Пензань губернскяй ведомосттнень» эса. Петерсононь арьсемаса, Керенск ошть лемоц моли «керомс» мордовскяй валть эзда. Авторсь азонды лама лия топонимда, кепотьксонди, Шичкелей велеть лемоц моли мордовскяй «шичк» — туркс, и лей валхнень эзда. Сонь койсонза, Кандеевка лемсь моли «канда» мокшень валть эзда, Каргалейсь — «карга» и «ляй» валхнень эзда. Артемас лемть Г. П. Петерсон азонкшнесы «архт» мордовскяй валть вельде, Кизин лемть сотнекшнесы «киза» валть мархта<ref>См.: Петерсон Г. П. Исторический очерк Керенского края // Пенз. губ. ведомости. — 1882. — 9 июля.</ref>. 

Поливаново-Сергиевское велеть историянц азондомста Г.П. Петерсон тяшти, што «рузда инголе Полива-новскяй крайса ульсть ни медень кочкси мордват, синь тяса охотендасть зверь мельге, шять, тяса эрясть и синь сяськисна, татархне; тя ширеса содаф Кудияронь и Тюштянь колга кунардонь моротне, азксне»<ref>Тоса ж а.</ref>.

Эряфонь кись пачфнезе Г.П. Петерсононь Си¬бири, сон эрясь Енисейть маласа Канск ошеа, служась окружной врачекс. 80-це кизотнень кучкаста меки мрдась Пензенскяй губернияв, мзярошка пинге эрясь Керенскяйса, а меле ётась Инсару, тоса покодсь уезднай врачекс. Тя пингть сон и сёрмадозень «Инсар ошть и уездть колга историческяй кулятнень». Тя работась печатлафоль 1887 кизоня «Пензенскяй губернскяй ведомоеттнень» эса<ref>См.: Петерсон Г. П. Исторические сведения об городе Инсаре и его уезде // Пенз. губ. ведомости. — 1887. — № 124 — 129, 142, 144, 145,148,154,156, 158,160,162,188 - 190,213, 214. </ref>. Г.П. Петерсон содазе академикть Н.В. Калачёвонь Инсарть колга сёрматфонц<ref>См.: Калачов Н. В. Заметки (статистические и археоло¬гические) об Инсаре и его уезде // Архив историко-юриди- ческих сведений, относящихся до России, издаваемый Ни¬колаем Калачовым. — М., 1855. — Кн. 2. — С. 35 — 96. </ref>. Ня тяштькснень сон поладозень кунардонь пингонь грамотатнень, акттнень и лия документтнень вельде. Кой-кона документтнень исследовательсь печатлазень губернскяй газетаса<ref>См.: Пенз. губ. ведомости. — 1887. — № 216, 219, 221. </ref>.

«Историческяй кулятнень...» эса публицистсь тяшти рузонь «шужярень» ошть колга, азонды сторожевой чертать и службать колга, пачфни монастырьхнень и церькафнень колга, кит ульсть васенце эряйхне. Г.П. Петерсононь арьсемаса, тяса кунардонь пингть эрясть «мокшет, а меле татархт, а тоса састь ломатть Московскяй государстваста, синь кулендсть тястонь цебярь модатнень и вирьхнень колга»<ref>П е т е р с о н Г. П. Исторические сведения об городе Ин¬саре и его уезде // Пенз. губ. ведомости. — 1887. — № 124. </ref>.

Г.П. Петерсон азонды мяль, бта Адаж и Лухменскяй Майдан велетнень путозь «Темникав ширдень мордватне, конат ётафтфтольхть казаконь службав. Ня ломаттне араласть аф аныдек Инсарть, Ломовть и Керенскяйть, синь персезь кить марнек Российскяй государствать лангс врьгятнихненди, синь тяфта ванфтсть европейскяй цивилизациять эса, тиендсть условият наукать, искусстватнень и промышленноетть кеподеманкса...»59.

Инсарса Г.П. Петерсон ульсь аф ламос. 1887 кизонь октябрьста сон ётафтфоль Саранскяи уезднай врачекс, а кафта кизода меле путфоль старшай губернскяй уезднай врачекс. Тя пингста еявомок губернскяй газетатнень и журналхнень эса сон азонкшнесь Саранскяй уездонь содаф ваеттнень колга60.

Г.П. Петерсон шарфнесь мяль лама ширетненди. Сонь историко-краеведческяй работанзон колга азондсть И.Д. Воронин и О.М. Савин61. Мзярошка киза тяда инголе, Саранскяйса лиссь «Странички старины» книга, коза В.А. Юрчёнков сувафтозень Петерсононьге публикациянзон62. Г.П. Петерсон сяда оцю мяль шарфнесь XVIII веконь историяти, «ся пингти, мзярда ульсть аф аньцек оцю сяськомат, но и оцю ре¬формат государственнай управленияса»63. Краеведсь сёрмадсь сянь колга, што крайса ламось лац-ряц аф тиендеви бюрократизмать еюнеда, башка кепотькс вельде публицистсь няфнезе, што народсь аф пяк вяри путнесы тястонь влаетть.

Сон печатлась статья, кона лемтьфоль «Кафта эпизотт XVIII веконь приказной фкя аф ладямать
колга». Авторсь азонды случай, мзярда частнай ломанць тюрсь правительственнай властть каршес. Петерсононь тяштьфонц коряс, сяськикс лиссь аф законць64. Г.П .Петерсон азондсь кафта помещиконь хозяйстватнень аф ладямаснон колга, но няевсь, што сон кирдьсы мяльса сем- бе крепостной правать65.

Ся, мезсь тиендевсь XVIII векста, ётась XIX вективок. Г.П. Петерсон сёрмадсь «Саранскяйнь правительственнай учреждениятне XIX векть ушетксста» работа. Авторсь сёрмады, што Саранскяйса казённай учреждениятне сяшкава кальдяв вастовальхть, што кой-конат ётафневсть мянь частнай квартирас, и тянкса панневсь «150 цалковай ассигнацияса фкя ки- зонкса»66. Тефне вятевсть кальдявста, лама тапаркстоль, эльбятькстоль. Пензань губернскяй прокурорсь 1802 кизоня пеняцясь, што поли- цияти макссевихть укает вешендемс ворьгяй ломаттнень, а синь киньге аф вешендихть... пачфнихть бта тевть тиезь, а мезевок тиф аш67. Вов мес Саранскяень вирьхнень эса ся пингть ламоль кяшенди, ворьгяй ломаньда68. Ся кизотнень ворьгяй солдатсь Суворов пуроптсь перьфканза 10 ломатть, лемдезе эсь прянц атаманкс и грабась ломаттнень эса69. Кафта кизот кунцесть тя Суворовть эса, и стаки ашезь кун дав.

Лятфтасаськ Г.П. Петерсононь нинге фкя работанц — «Цыганскяй партия». Краеведсь пачфни, што цыгаттне грабсезь ломаттнень, ашесть пель стражникнень эздовок, и аньцек мзярда ни каршезост кочкафоль оцю вий, «таборсь бта солазь солась»70. Петерсон ашезе шна 1773 — 1775 кизонь Крестьянскяй войнать. Но сон арась Инсарскяй ратникнень ширес, конат 1813 кизоня кепсесть эсь праваснон инкса71. Разинскяй движениять краеведсь лемдезе грабсемакс, шавондомакс и стак тов, тяка пингть сон арась Инсаронь инвалиднай командать шири, кона аралась эсь праванзон эса72.

Г.П. Петерсон Шкаенди озонды ломанель, сяс сон оцю мяль шарфнесь монастырьхнень и церькафнень историяснонды. «Инсар ошть и уездть колга историческяй кулятнень» эса 6 глават лемдеь кунардонь монастырьхненди, духовенствати и стак тов.

Г.П. Петерсон сёрмады, кода тя ширеса по- явасть васенце монастырьхне: «Путневсь ёмла кельяня, коса ванфтовсь озондыть сембе козяшиц — обраскясь... куднять ваксса шувондовсьпереня, пандеиятнень лангса касфневсть перень сёрот73. Пингонь ётазь озонкшнить ширес сашендсть охотникне, зверень мельге панихне, кой-конат синьге эздост арсесть монахокс».

А вов мезе пачфневи Пурдошевскяй обительть колга (XIV век): игуменць Иринарх пеняцясь Темникавонь татархнень лангс, што синь монастырень модатнень «фатнесазь и жуватань ванома васттнень соксесазь»74. Поломон игуменцке пеняцясь татархнень и мордвать лангс «Пурдошевскяй обительсь лама кизот ульсь бта военнай положенияса»75, — сёрмады авторсь.

Аф ичкозе монастырть эзда ульсть князть Кулунчаконь моданза. Шкайти озонкшнихне и князсь фкя-фкянь мархта ашесть ладя. Мес тяфта краеведсь сёрмады монастырьхнень колга? Улема, сяс, мес сон шарьхкотькшнезе: озонкшнихне трясть пря аф ёмла перенять вельде, ся пингть монастырьхнень ульсть ни оцю вирьсна, лама модасна, жуватань ванома вастсна. Сяка Пурдошевскяй обителсь, коса 30 монахоль, азорондась «Слободкань, фкя оцю велень да ниле ёмла велень лангса», монастырть мельге лувондовсь 2000 крепостной ломань, 1250 десятина мода, и монастырсь коль сяда козякоткшнесь. Г.П. Петерсон сёрмады, што шкайти озонкшних¬не «ваймонь ванфтоманкса» помещикть кядьста анцесть крестьятт, эрек ваймот. Кода няйсаськ, эрь монастырень монахть лангс велева покодсь нинге 60 ломань, вов мес и лисендсть аф ладяматне76.

Кода няйсаськ, велеряйхне кирдсть кяж монастырьхнень лангс. Кой-коса ульсть врьгятнематка. Г.П. Петерсон пачфни тейнек, што Кадомскяй мордвась панезе эсь масторстост пустынникть Герасимонь77. Ульсть случайхть, мзярда шавондозь священникнень, грабсезь церькафнень. Но тяфтама тевда аф ламоль, сяда ламоц священникне вятезь пряснон лац, ладясть мордвать мархта.

Катк и вихца, но мокшэрзятне кстиндафтольхть, ётафтфтольхть христианскяй верати. Г.П. Петерсон азонды лама преданияда святой мощатнень колга. Корхтави фкя мяляфтови случаень колга, мзярда оцю пожаронь пингста мокшэрзянь крестьяттне ашезь нолда толть церькавти, хоть эсь кудсна ся ёткть палсть ни.

Г.П. Петерсон азонды ся ломаттнень колга, кинь сембе эряфсна лемтьфоль христианскяй верати. Фкя главась лемтьф блаженнай Григориенди. Пингонь ётазь краеведсь сёрмадсь
«Краснослободскяй Спасо-Преображенскяй алянь монастырсь» работа78.

Эсь работанзон краеведсь тяшнезень архивонь материалхнень коряс, сон шарьхкотькшнезе, што кунардонь документтне пяк ламонь кол¬га пачфнихть, а синць ванфтовихть пяк кальдявста79. Штоба ванфтомс историко-документальнай козяшить, Петерсон тернесь тиемс сяда лама учёнай архивнай комиссияда, фкя тяфтама комиссия сонць пуроптсь Пензаса, а меле кочкафоль тяза почётнай членкс. Г.П. Петерсононь историко-краеведческяй публицистикац ули кода явомс башка пяльксова. Лияста сон печатлакшнесь архивнай документт и мезевок тейнза ашезь полаткшне. Но сяда сидеста сон ламоц кунардонь материалхнень коряс сёрматкшнесь статья или работа тя-тона темас. Г.П. Петерсононь работанзон эса марса котляфт документальнай ширесь, фольклорнай азксне, преданиятне. Кепотьксонди, Инсаронь святой васттнень колга азондомста авторсь максси народнай преданият, легендат. Г.П. Петерсононь ашельхть документонза сянь колга, кодамоль Пурдошевскяй обительсь уша ширде, сяс сон сёрмадсь лия тяфтама монастырьхнень мяльса кирдезь.

Петерсононь творчествац пингонь ётазь полафнесь. Сяда ингольдень работанзон эса мольсь лама сявф вастта, цитатада документтнень эзда, сяда мельденнетнень эса тя ашель ни, синь серматфтольхть сяда художественнайста, мяляфтовиста. Кельгозе публицистсь природать, перьфпяльть колга тяштеманц: «Кафцьке велетне вирю вастсот, синь тянивок кенярьфнесазь ванфцень... Лопатина велесь панда шамать эжневи ширесонза, шить каршеса, ичкоздекиге няеви тястонь мазы усадьбась...»80.

Эряфонц песта ни Г.П.Петерсон историческяй эряфть арьсекшнезе сяда художественнай ширде. Сон сёрмадсь работа «Азорть правац»81, меле тя работась сувась «Саранскяй кунардонь пинкнень колга очеркненди». Нежетькшнемок архивнай материалхнень лангс, краеведсь художественнайста сёрмадозень регистраторть Гавриловонь, приставть Ростовонь, судьять Стяшкинонь и лиятнень образснон. 1911 кизоня Пензань учёнай архивнай комиссиясь примась решения Г.П. Петерсононь сембе сёрматфонц фкя книгаса нолдаманц колга. Ужяленди, тя пара мяльсь тячемс эряфс аф ётафтф.


== Лятфтамат ==
{{лятфтамат}}

{{керф}}



==== Кяльвалсь ====
Энциклопедия «Мордвась» Саранск, 2006 к. 239 л.
