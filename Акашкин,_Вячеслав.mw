[[Няйф:Акашкин|thumb|right|250px|В.П.Акашкин Канаевонь рольса. "Лес шуметь не перестал" спектакляста сценаса]]

'''Акашкин''' '''Вячеслав''' '''Павлович''' (20.9.1937, тяниень МР-нь Старошайговскяй райононь Темяшева велесь), актёр. РСФСР-нь (1980) и МАССР-нь (1975) заслуженнай артист. МР-нь народнай артист (1996). МАССР-нь Государственнай премиянь лауреат (1976). Мокша. ЛГИТМиК-ть видеса Мордовскяй национальнай студиять аделамда меле (1960) работась Мордовскяй музыкально-драматическяй театраса, 1983-1990 кк. - Армавир и Курган ошнень театраса. 1990 кизоста - МР-нь Рузонь драматическяй театраса. Сонь репертуарсонза лама психологическяй ширде крхка рольда: Астров (А.Чеховонь "Дядя Ваня", 1960, Сергий (Л.Толстоень "Отец Сергий", 1978) и лиятне. Лама мяляфтови роль налхксь фарсонь и комедиянь спектаклятнень эса: Геростат (Г.Горинонь "Забыть Геростата", 1980), Лыняев (А.Островскяень "Волки и овцы", 1983) и лият. Национальнай потмоширень шарьхкодезь налхкозень Сакалкинонь ("У каждого своя болезнь"), Канаевонь ("Лес шуметь не перестал" К.Абрамовонь) и лия произведениянь рольхнень; налхксь пьесанень-хроникатнень эса: Николай I (А.Терёшкинонь "Крестник Его Величества", 1976), Илья Николаевич Ульянов (тяка авторть "В прошении - отказать!", 1978) и лия спектакляса.

==== Кяльвалсь ====
Энциклопедия «Мордвась» Саранск, 2006 к. 603 л.
