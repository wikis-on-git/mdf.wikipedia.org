'''Болду'''({{Lang-ru|Болдово}}) - велесь [[Мордовия|Мордовия республикса]] [[Мокша мастор|Мокша масторса]], Орозаень районца.

Рузонь тяштьфксса «Список населенных мест Пензенской губернии» (1869) Болдусь – казеннай веле 257 кудста. Великай Октябрьскяй социалистическяй революцияста – волостной, а 1941 – 1959 кизоста – райононь центра. Лемоц кирдьсы васенце велеряйть коряс: мокшеть Болда кризтозшида  ингольдень лемть эзда<ref>Топонимический словарь Мордовской АССР</ref>..

===Велеть эрямапингоц===

Лама пинге аляста церас ётцесь велеть эрямопингонц содафксоц. Велесь эвондась колма велень шабракс шиста. Тя пингти ванфтовсь пандонясь, конань лемоц «Сире веле». Веленясь ащесь Нагорнай ульцясь верце вастсонза и Перво-Болдовскяй ульцять ширеса.

Ульсь тага фкя веленя, тяса, лоткть вакса, лемоцоль Шяйтан-Лашма, тя веленяса эрясть руст. Веленятне ащесть сери вирть потмоса.

Болдунь велеряйхне, кода и сембе мокшетне, аф сияк ётасть Кризтоз-шкаень верондамати. Тиендсть кода Кризтозонь илат, стане жа сире атянь коень илат. Озкст велеряйхне тиендсть жувататнь паксяв панема шиста, сероть путомстонза инголе и путомда меле, урядамда меле. Озксонь шиста лихтибрятнень вакса пичксесть жуватат и аннезь сембе велеряйхнень. А сембе паксянь урядамать мельге тиендсть лия ила, конань лемнезь «Кереметь».

Марцек сире койхнень мархта, велеса кепотькшесь Кризтозти озондомась. Ульсь путф шуфтонь церькав. А мзярда сон палсь, то путсть лия. 1877 кизоста тяса ушедсть путома кевонь церькав.
Велеряйхнень валснон коряс, Столыпинонь реформадонза меле, Болдунь модать азоркс арасть Марочкинонь, Адаевонь, Павиловонь, Кодулаевонь куттне. Модась сембонди ашезь сатне и сяда меле ушедсть велеряйхне вирть прафтома. Снярда ульсь прафтф оцю вирь, конань лемоцоль «Шеменьшей», ульсь прафтф вирсь Пере-Куже и Пандал лоткса.

===Содаф велеряйхне===

А.И.Плисова. Сонь пингстонза Болдунь кштимань коллектиась кштись 1965 кизоня март ковть 26 шистонза Всероссийскяй художественнай самодеятельностень смотраса Кремлянь съездонь Дворецсса. А.И.Плисовати васенцекс ошма и районза максфоль почетнай звания "Заслуженный работник культуры РСФСР"

А.С.Жувайкина - строитель, Ленинонь орденонь, Трудовой Якстерь Знамянь, "Знак Почетань" кавалер, СССР-нь и МАССР-нь  Верховнай Советонь депутат.
 

===Кунардонь тештьфксста===



2005 кизоня Болдуса лувондовсь 698 велеряй.

== Лятфтамат ==
{{лятфтамат}}


{{керф}}

[[Category:Сембе]]
[[Category:Эряма тонадоматне]]
[[Category:Масторонь тонафнемакссь (географиесь)]]
[[Category:Рузмастор]]
[[Category:Мордовия]]
[[Category:Мокша мастор]]
[[Category:Мокшень велетне|Б]]
