'''Велень озкс''' (илякс '''Велень пуре''') - [[Кристозши|Кристозши]] ингольдень пингста мекольцесь ди инь оцю тундань мокшень озкссь конась йотафнесть видемать аделамда меле. [[Кристозши|Кристозши]] мельдень пингста тя озкссь йотафневсь [[Тройця|Тройцяда]] меле эли [[Пятру|Пятруть]] самс. Озондоматне мольсть колмошка ши. Кафта шит анасть вярдень шкайхнень ширде пара сёра, колмоце шиня йотафнесть [[Ушманонь озкс|Ушманонь озкс]] (илякс '''Солдатонь озкс'''). Озонкшнесть башка: алятне пуромкшнесть [[Атянь озкс|Атянь озксс]], аватне [[Бабань озкс|Бабань озксс]]. Озондоматне йотафневсть ляй търваса эли эшиня ваксса, шуфта ваксса. Кунардонь пингста, улема, озондсть [[Репештя|репештяса]]. Озкснень пингста валонкшнезь озондыхнень ведьса аназь вярдень шкайхнень ширде пизепт эди козя сёра, йорясть вяри алхт аназь сёрось шачель сяшка, конашка ал тюжась ди с. т.

[[Category:Wp/mdf|В]]
[[Category:Культурсь|В]]
[[Category:Койгсь (религие)|В]]
[[Category:Мокшень койсь|В]]
[[Category:Мокшень озкст|В]]
