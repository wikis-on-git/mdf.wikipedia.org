[[Няйф:Morozova_avvakym.jpg‎|200px|right|thumb|Баярава Морозова варжай Аввакум шобдакудса. Сирекоень миниатюр. XIX сядакиза]]
'''Аввакум''' ('''Аввакум Петрович Кондратьев'''), (1620 или 1621, Нижняй Новгородонь губерниень Нижняй Новгородонь уезонь Григорово велесь — 1.4.1682, Пустозёрск ошсь) - протопопсь, сирекоень рузонь церькуса инярусь. Ащесь сире койса озонкшнемать (''старообрядчествать'') инкса. Сёрмады Л.Толстоень ди Д.Лихачёвонь арьсемаса, Аввакум [[Эрзя (ломатть)|эрзяль]].

=== Эряфонь киц ===
Шачсь озксвятиень тъналса. Курок илядсь аляфтома. Ёмланястокиге лама покодсь. Якась Макарьев-Желтоводскяй монастыри, морафнезень тостонь библиотеконь книгатнень. Вардась дьяконкс шабрань Лопатицы велеса, тоса жа ётафтфоль озксвятиень санц. [[1646]] — [[1647]] кизотнень [[Моску|Москуса]] сувась «благочестиянь ванфтыень» кружоку. Тяса сонь приметазь церькавонь содаф ломаттне Иван Неронов и Стефан Вонифатьев (Внифантьев). Аввакум кудъётконь эряфсовок вятезе прянц шкаень кулхцонды ломанькс, ашезень коле церькавонь правилатнень. Мзярошка пинге ульсь протопопокс Юрьевец ошса. 

=== Тюремац ===
1657 кизоста сявомок Москуса вятсь тюрема патриархть [[Никон|Никононь]] реформанзон каршес. Аввакумонь верати тонафтомац канононь ширде педа - пес апак аделак. Сон лама эрьгя путсь сянкса, штоба ванфтомс озондомань сире койхнень. Мольсь каршек колма сурса озонкшнемати, церькавонь морафтоматненди, книгатнень од греконь кяльть коряс петнемаснонды. [[1653]] кизоня тъналнек паньфоль Тобол ошу. Тосонга сялдозень «Никононь тевнянзон». Тага пачфтсть лангозонза. Ильхтелексолезь Якутскяи, но кучезь Байкалфталонь шири моли экспедициеть мархта. Пачкодсь Шилка и Амур ляйхненди, сятнень ётксоль, кит путозь васенце кевть Нерчинск ошть путоманцты. [[1664]] кизоня оцязорсь Алексей Михайлович тердезе Москуву, эрявсть мирендафтомс масторонь церькавсь и церькавть эзда явихне (''раскольникне''). Аввакум маштсь корхтама, сон пяк цебярь озксвал азыель. Лездоманкса тейнза надияфнесть козяши и церькавонь оцю сан. Ашезь кяляцяв, изь пота валстонза. Стаки ащесь сире койса озонкшнемать инкса. Сонь ширенц кирдезь ламоц козя баярхне. [[1664]] кизонь августковста паньфоль Арханголь ширень Мезень вели. Вятсь озкст церькавса. [[1666]] кизоня тага ускозь Москуву, кошярязь ётамс од койхненди. И тага ашезь синдев. Азонкшнезе эсь видешинц Родион Стрешневонь и Симеон Полоцкяень каршес корхтамста. [[1666]] кизонь майста валхтфоль озксвятиень санцта, тейнза азфоль анафема. [[1667]] кизоня ильхтефоль Пустозёрскяи (Печора ляйть прама видесонза). 

=== Куломац ===
Муворгофневсь Соловкань и Разимонь стяматнень кеподемаса. Ня стяматнень тапамда меле, мъзярда явфоль пяк лама ломанень вайме, тернезень кулхцондыензон «кяшеса вадендемс» оцязоронь лазкенень. [[1670]] кизоста сявомок кирдевсь модань вельхтяф ямаса (4 кв. метрашка). Тяса сон и сёрмадозень эсь тяштьксонзон: «Азондомань книгать...» ([1669]] — [[1675]]), «Шарьхкотьфтемань книгать» ([[1673]] — [[1676]]), «Муворгофнемань книгать». Аввакумонь литературонь тяштьксонзон ёткса 80 покама, тяконь лувксса сёрманза. «Протопопть Аввакумонь эряфоц» лувондови ушетксокс рузонь шяхярень литературти. Аввакум и нинге ширенц колма кирдиенза пълхтафтольхть «оцязоронь кудть сюдоманкса».

=== Покамонза ===
* «Азондомань книгать...», 1675 
* «Шарьхкотьфтемань книгать», 1676
* «Муворгофнемань книгать»
* «Протопопть Аввакумонь эряфоц сонь кядьсонза сёрматф»

==== Кяльвалсь ====
Энциклопедия «Мордвась» Саранск, 2006 к. 449 л.

== Ушеширень кучфтемат ==
* [http://old-russian.chat.ru/12avvak.htm Протопопть Аввакумонь эряфоц сонь кядьсонза сёрматф]

{{керф}}

[[Категорие:Содаф ломатть]]
[[Категорие:Сёрмадыхне]]

[[bg:Авакум Петрович]]
[[cs:Protopop Avvakum]]
[[de:Awwakum]]
[[en:Avvakum]]
[[es:Avvakum]]
[[fi:Avvakum]]
[[fr:Avvakoum]]
[[hu:Avvakum protopópa]]
[[it:Avvakum]]
[[ja:アヴァクーム]]
[[lt:Avakumas]]
[[nl:Avvakoem Petrov]]
[[pl:Awwakum Pietrow]]
[[ro:Avvakum]]
[[ru:Аввакум Петров]]
[[sl:Avakum Petrov]]
[[sv:Avvakum]]
[[uk:Аввакум Петрович]]
