[[Няйф:Mokshan boat.jpg|thumb|right|250px|Мокшанць]]
[[Няйф:Мокшан1.jpg|thumb|right|250px|Глухой (кораблянь) резьбаса мазоптф мокшан-венчень фталда пе]]
[[Няйф:Мокшан.jpg|thumb|right|250px|Мокшан (мокшана) - Волгава якай грузонь палубафтома венч. Грузда усксель - 30-36 тёж.пуд.]]
'''Мокшан''' - Мокша, Вад эди Ока ляйхень эзга уендеманди мокшень оцю венешнень эзда фкясь. Мокшаттне тиендсть ина Казаньца, Чебоксарса, Нижняй Новгородса, Москуса. Уендемкатнь тиендезь сёксеста сявомок шадоть самс. Кочксесть алгак васта, караф, куване улель кода тотмадемс тунда оцю уендемкать ведти. Оцю венчень ведти нолдама пингть ванондома пуромкшнесь марнек велесь. Венеж уендемкань тиемс ся ширеса вирьда ламоль. Тефти кярьмотькшнесть полгань полга. Синь фкя пингть ушеткшнесть мзярошка венежень тиендема. Тяфтама полгань эса покодсь 20 - 30 ломань.

Ня венежень эса плотниктольхть, шочконь пилендайхть, лия мастярхт.
XIX векть 60-це кизонзон самс ульсть лошматть - тя сят, кит мишендсть вирь кораблянь тиемс. Мокшеть и Сурать малава аноклакшневсть лама калгода шуфтта - тумода, сиректа, ушторда, а тяфта жа мачианди моли пичеда.

Ульсть мастярхт, конат тиендсть эрь кодама эскт, скобат, кшнинь цинзерхт, якорьхть. Мушкть и кузгяшеть аноклакшнезь инголькиге.

Пурдошкаса тиендсть мокшатт, ёмла мокшатт, а тяфта жа пурдошанкат. Мокшанць, кепотьксонди, сатомшка оцю: 32,5 сель кувалмоц и 18,5 аршин келец. Пурдошкань мастярхне тиендсть стама венешт, конаса усксесть живой калхт. Тяфтама уендемкатне аф фкатольхть, ульсть сяда оцюфт, сяда ёмлат. Тяфтама венешнень башка ширесна ва кодамоль: кучка вастса перяфоль, коза нолявсь ведь, и ся ведьса усксезь калхнень.

==== Кяльвалсь ====
Энциклопедия «Мордвась» Саранск, 2006 к. 240-241 лл.

{{керф}}

[[Категорие: Ведень ускомбяльсь (транспортсь)]]
[[Категорие: Ускомбяльсь (транспортсь)]]
