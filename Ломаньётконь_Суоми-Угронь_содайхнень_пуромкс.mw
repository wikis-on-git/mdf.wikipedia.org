'''Ломаньётконь Суоми-Угронь содайхнень пуромкс''' ({{lang-en|International Congress for Finno-Ugric Studies}}, ({{lang-la|Congressus Internationalis Fenno-Ugristarum}}; '''CIFU''') сембода оцю тонадомань эрь кодама масторстонь Суоми-Угронь содайхнень пуромкссь, конась ётави эрь вете кизот. Васенце пуромкссь ётафтовсь 1960 к. Будапештса, илань кемоньцесь - Мари Элть пряошса Йошкар-Ола ошса.

== Пуромксть колга ==
Ломаньётконь Суоми-Угронь содайхнень пуромкссь (''ЛССП'', ''CIFU'') ащи сембода эрявикс тевсь, суоми-угронь тонадомань тъналонь форумсь, марнек уралистиконди. Пуромксс полаяйхть суоми-угронь эди илянь ломаньтъналонь тонадомань тъналонь кучфсна. Васенце пуромксс 1960 к. састь сядода кържа полаяйхть, кемонценнес 2005 к. пуромсть кота сяттшка. Пурокснень темаснон оцю васта кундай кялень содама, тага поладсть иля суоми-угронь (уралистиконь) содамань пялькссна (этнографие, фольклор, аркеологие, антропологие, эрямапинге, кяльвалонь содама, культуронь содама. 

Эрь пуромкссь ушеды пленаронь васедемаста, содаф тонафтф ломанень валхт мархта. Покамась моли пяльксова, молихть симпозиупт, покаряв шрат. Тонадомань покамась моли культуронь тевонь мархта, седямат, экскурсиет. Валонь текстт, конат морафтсть васедемаса, меле нолдайхть башка ЛССП сериекс. Кепотьксонди, 10-це пуромксонь валонь тексттненди эрявкстсть кота топт.

== Пялькст, пуромома ==
Пуромкст ётафтовихть эрь кодама ошева, фкя-фкянь мельге суоми-угронь масторга. Вастсь эди тонадомань програмсь арьси ''Ломаньётконь комитетсь'', пуромомамань (стане же ярмаконь) кизефкст путсть сай пуромксть ''Пуромомань комитетть'' инголи. 

''Ломаньётконь Суоми-Угронь содайхнень пуромксонь комитетсь'' (''ЛССПК, ICFUC'') аф кошардомвиень эли мишендемань-рамамань пуромкссь, аф коень содамань якайсь. Инь оцю сонь тевсь ащи пуромкснень сидешинь, мельгень панемань эди вяре тонадомашинь ванфтомась. ЛССПК ялга покай мъзярошка суоми-угронь содайхнень ломаньтъналонь комитеттненди.

Комитетсь ащи кърдань эди шнаф полаяйда. Од кърдань полаяйхнень кочкама моли сёпомань вайгяль максома вельде.

Комитетть васедемась моли эрь сай пуромксть покама пингста. Васедемаса кочкавихть вете "Топотьфти комитетонь" полаяйхть сай вете кизос, синь кармайхть покама пуромксонь ёткса. Топотьфти комитетонь полаяйда фкясь кочкави ЛССПК оцюнякс, сонга ули сай пуромксонь Оцюнякс.

== Эрямопингоц ==
=== Ушедомац ===
Ломаньётконь Суоми-Угронь содайхнень пуромксонь идея васецеда эвондась 1930 кк. 1947 к. Советонь Сотксса пуромомсь васенце Семебе Сотксонь Суоми-Угронь содайхнень пуромкс. 1955 к. венгеронь Сегед ошса, 1958 к. Хельсинки ошса ётафтсть пуромкст омба масторста тертьф Суоми-Угронь содайхнень мархта. Ломаньётконь пуромкссь ётафтовсь 1960 к. венгеронь эди суоминь тонафтф ломаттнень лезкс вельде. Эста ушедфоль Ломаньётконь комитетсь (ЛССПК) кемонь полаяйхть мархта: Paul Ariste, Péter Hajdú, Erkki Itkonen, György Lakó, Майтинская Клара, Gyula Ortutay, Paavo Ravila, Серебренников Борис, Wolfgang Steinitz, Kustaa Vilkuna.

=== Пуромксне ===
* [[1960]], CIFU I.	[[Венгеронь мастор]], Будапешт. 
* [[1965]], CIFU II. [[Суоми мастор]], Хельсинки. 
* [[1970]], CIFU III. ССРС, [[Эсти мастор|Эстинь ССР]], Таллин.  
* [[1975]], CIFU IV. [[Венгеронь мастор]], Будапешт. 
* [[1980]], CIFU V.  [[Суоми мастор]], Турку.
* [[1985]], CIFU VI. ССРС, [[Коми мастор|Коми АССР]], Сыктывкар. 
* [[1990]], CIFU VII. [[Венгеронь мастор]], Дебрецен. 
* [[1995]], CIFU VIII. [[Суоми мастор]], Ювяскюля. 
* [[2000]], CIFU IX. [[Эсти мастор]], Тарту.
* [[2005]], CIFU X. [[Рузмастор]], Марий Эл, Йошкар-Ола. 
** Пуромксс, конась ётавсь Маринь Масторонь Тонафтомюрхса, састь 600-шка полаяйхть 16 масторста. Пленаронь васедематнень меле пуроптсть 25-шка пялькст. Тяка пингста мольсть 4 симпозиупт. Пуромомань пингта инголе автозиянца шавфоль Юрий Владимирович Андуганов, Маринь Тонафтомюрхтонь профессорсь, кочкаф Х Ломаньётконь пуромксть Оцюнякс.
* [[2010]], CIFU XI. [[Венгеронь мастор]], Пилишчаба.
** 2005 к. Йошкар-Ола ошса пачфтефоль сай ломаньётконь пуромкссь ули Венгерань масторса, Католиконь Петер Пазмань тонафтомюрхтса. 
*** ХI Ломаньётконь пуромксть Оцюнясь: суоми-угронь кялень кафедрань пряфтсь Шандор Чуч. 
*** Пуроптысь: тонафтомюрхтонь суоми-угронь кялень кафедрась. 
*** Шись: 9-14 августков 2010 к. 
*** Вастсь: Пилишчаба ошкя, 25 вайгяльбет Будапештста.
*** Пря кизефкссь: "Суоми-угронь кяльхне ди калкне ди кяльхне XXI сядокизоста." (Ломаньтъналонь, культуронь эди кялень ащемась эди уралень кундьянь сай пингоц.) Тяда башка моли корхтамат кърдань суоми-угронь кизефкст колга.  

== Кучфтемат ==
* {{cite web |url= http://www.matud.iif.hu/06jan/07.html |title= Суоми-Угронь содайхнень пуромксонь эрямопингсна ди вастсна|author= Петер Домокош|publisher= Журнал "Magyar Tudomány"|year=2006 |accessdate=2010-06-11|language = венгеракс}}
* {{cite web |url= http://fu11.btk.ppke.hu/index.php?option=com_content&view=article&id=47&Itemid=58&lang=ru |title= Пуромксть колга |author= |publisher=11. Ломаньётконь Суоми-Угронь содайхнень пуромкс |year=2010 |accessdate=2010-05-25|language=рузкс}}
* {{cite web |url= http://fu11.btk.ppke.hu/index.php?option=com_content&view=article&id=49&Itemid=60&lang=ru|title= ЛССПК статутоц|author= |publisher=11. Ломаньётконь Суоми-Угронь содайхнень пуромкс |year=2010 |accessdate=2010-05-25|language=рузкс}}
* {{cite web |url= http://fu10.mari-el.ru/index1_ru.html|title= 10. Ломаньётконь Суоми-Угронь содайхнень пуромкс|author= |publisher=|year=2005|accessdate=2010-06-10|language=рузкс}}
* {{cite web |url= http://www.fu10.mari-el.ru/events/artikkel.html|title= Сёрматфкс|author=Сануков К.Н. |publisher=10. Ломаньётконь Суоми-Угронь содайхнень пуромкс|year=2005|accessdate=2010-06-10|language=рузкс}}
[[Категория:Суоми-Угронь масторланга]]
[[Категория:Ломаньётконь пуромкст]]

[[Категорие:Суоми-Угронь содама]]

[[et:Rahvusvaheline soome-ugri kongress]]
[[fi:Kansainvälinen Suomalais-Ugrilainen Kongressi]]
[[hu:Nemzetközi Finnugor Kongresszus]]
[[ru:Международный конгресс финно-угроведов]]
[[sv:Internationella finsk-ugriska kongressen]]
