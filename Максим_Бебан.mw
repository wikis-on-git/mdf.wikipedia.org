{{Ломань
 |имя                  = 
 |оригинал имени       = 
 |имя при рождении     = 
 |изображение          =
 |ширина               = 
 |описание изображения = <!-- Должно характеризовать портрет -->
 |шачемашйцень        = 10.02.1913
 |место рождения       = {{МестоРождения|Кярата}}
 |гражданство          = 
 |подданство           = 
 |дата смерти          = 16.04.1986
 |место смерти         = {{МестоСмерти|Саранош}}
 |отец                 = 
 |мать                 = 
 |супруг               = 
 |супруга              = 
 |дети                 = 
 |род деятельности     = 
 |награды и премии     = 
 |автограф             = 
 |сайт                 = 
 |викисклад            = 
}}

'''Бебан Максим''' ({{lang-ru|Бябин Максим Афанасьевич}}) (10.02.[[1913]], тяниень [[Мордовия|Мордовиянь]] Лашмань райононь [[Кярата]] велесь&nbsp;— 16.04.[[1986]], Сараношсь)&nbsp;— мокшень [[сермадысь]], [[валморайсь]], валвеляфкс сёрмадысь, шнаф Мордовиянь сёрмадысь. 

== Эряфонь киц ==
Бебан Максим шачсь сокаень-видиень тъналса. Аделась велеь тонафнемваста [[1926]] кизоня, Сараношень педагогиень текникум — [[1931]] кизоня, Мордовиянь педагогиень институт [[1939]] кизоня. Советонь сёрмадыень сотксонь якай [[1934]] кизоста. Покась Зубунь райононь "Од веле" кулялопаса (1931–1934 кк.), ульсь Мордовиянь сёрмадыень сотксонь пуромксонь комитетонь мелянзайкс (1934–1935 кк.), "Колхозонь эряф" журналонь путф мелянзайкс (1935 - 1937 кк.), тонафтыкс (1939 - 1940 кк.). Омбоце Масторлангонь торпингста фронтсоль. Торпингта меле покась "Мокшень правда" кулялопа редакциеса (1946–1947 кк.), Мордовиянь сёрмадыень сотксонь путф мелянзайкс (1947 - 1949 кк.), Мордовиянь китапнень нолдамань оцюнякс (1949 - 1961кк.), "Мокша" журналонь путф мелянзайкс.

== Валъёжец ==
Сёрмадсь валморат, азкст, оперань либреттот. Аноклась колма оперонди либреттот: "Нормальня", "Афра", "Пацяв ломань". Опера «Нормальня» мокшеннеса путфоль Мордовиянь седямань эди драмань [[театрась|театраса]] 1962 кизоня.
Ине содаф Бебанть кувака валморанзон ёткса "Мезень колга морайхть нюдихне", «Лятфнемат", "Ошэряй мокшавати". Сонь покамазонза сувсесть оптимизма, кърхкалма, лама тюст, смузьшинь содаматка.
Бебан Максим содаф тага кода валвеляфксонь сёрмады. Сембода цебярь валвеляфксонза сувасть валморань "Монь тундазе", "Нюди ди кенди" кярьксс.
Сон тага содаф кода васенце мокшень сонетонь сёрмады. Содаф сонетонь кярьксоц "Вень поезтт". Оцю вастсь сонь валъёжезонза ульсь азондомань жанра. Сон сёрмадсть лама азкст, нюрьхкяня азкст, конат сувасть "Шить мархта вихцок" кярьксс. Сон содаф "Тундань нармотть" романонь тиецоль. Бебан Максим ётафтозень лама Пушкин Сандоронь, Лермонтов Михайилань, Шевченка Тарасонь, Некрасов Колань, Есенин Сярьгеень валмороснон. Тага содафоль кода шабатненди сёрмады.

== Покаманза ==
* «Лаймоса толхт», 1946&nbsp;— торпингонь колга кочкаф покаманза
* «Монь тундазе», 1957&nbsp;— валморонь кярькс
* «Жар-птица», 1958&nbsp;— шабань кяльвал
* «Карпатонь ёфкс», 1958&nbsp;— шабань кяльвал
* «Якстерь чавронканят», 1958&nbsp;— шабань кяльвал
* «Нюди ди кенди», 1960&nbsp;— валморонь кярькс
* «Тундань нармотть», 1965&nbsp;— роман
* «Шить мархта вихцок», 1968&nbsp;— азондомань покаманзон кярьксоц

== Ётафтомонза ==

== Кяльвалсь ==
* Энциклопедия «Мордвась» Саранск, 2006 к. 587 л.

== Ушеширень кучфтемат ==
* [http://www.lib.e-mordovia.ru/Library/?Char=%C1&id=2 Мордовиянь литературонь библиотек]

{{керф}}

[[Категорие:Содаф ломатть]]
[[Категорие:Мокшень сёрмадыхне]]
[[Категорие:Мокшень валморайхне]]
