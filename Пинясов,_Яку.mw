[[Няйф:Пинясов.jpg|thumb|right|200px|Пинясов Я.М.]]

'''Пинясов''' '''Яков''' '''Максимович''' (29.12.1913, тячиень МР-нь Зубова-Полянскяй райононь Мордовскяй Поляна велесь – 25.5.1984, Саранск ошсь). Мокша. Мордовскяй поэт, прозаик. Народнай (1983), заслуженнай (1963) писатель, МАССР-нь Государственнай премиянь лауреат (1970). СССР-нь Писателень союзонь член (1940). Сёрмадома ушедсь 20-це кизотнень песта. «Эряфсь панжи», «Эряфсь аськоляй инголи», «Тол» стихонь сборникнень эса азондсь колхознай эряфть, марстонь трудть, культурнай эряфса сатфкснень колга. Лама сёрмадсь иттненди. Тяштсь азкст, ёфкст, повесть, новеллат. Пинясовонь произведениянза кошярясазь шабатнень ламонь содама, тонафнезь лац прянь вятема, шачема масторть, шачема кяльть кельгома. Сёрмадсь 70 лама книга иттненди, ламотне эздост ётафт рузонь кяльс. «Обыкновенные варежки» азксонь сборниксь Москуса нолявст сисемксть, «Шумный брат» повестсь – кафксть. Пинясовонь произведениянзон ётафтфста лувондсазь Англияса, Болгарияса, Венгрияса, Германияса, Китайса, Румынияса, Чехословакияса. Казьф медальса, синь ётксост «Москуть араламанкса» медальсь.

==== Кяльвалсь ====
Энциклопедия «Мордвась» Саранск, 2006 к. 514 л.
