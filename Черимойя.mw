[[Няйф:Cherimoya tree hg.jpg|thumb|200px|right]]
'''''Черимойя '''''({{Lang-la|Annona cherimola}}) - сембода сидеста васьфневи (Annona cherimola) шуфтть иможенц мишендема лемоц. Тя шуфтсь касонды Андонь лашмава 1500 метра моря лангта вяри Колумбиеста Перус. Сон кирди кельме сяда ала вастовок, сяс ули кода мумс черимойять лама лямбе масторлангонь вастова, Израильса ди Лямбеширень Испаниеса. Тя юрс сувсихть 120-шка сортт.
Черимойять тюжя-тарав (коричневай) апак вандолтт кедец. Лангоц путьку, мяльса ули кода няемс нят кадсть тонць суростот эзда. Илятненди тя няеви кода гонтонь кудбря. Апак кенертть иможец улихть кода кирдемс кудонь лямбоса ляпоптеманди. Пукшец беж тюссонь, таньфоц шары банан иневедень кузмарь (ананас) мархта лангс, сонь тага 10 – 20 равжа кулофты снавшка видьмонза. Пукшенц кондясти ярхцаманди ишекс.

== Касфтомась ==
Видьмонза улихть кода озафтомс эди касфтомс кудса эли лямбе вероксса. Лисендема пинге явфневи, сидеста 3 тарга. Псилмась эряви лисеманди 27&nbsp;°C. Видьмоста лисендихть розань тюсса ёмла шуфтонят. Меле синь шобдалгодыхть, арайхть шобда пиже тюссонекс. 10–15 сантиметрашка кувака лопасна арайхть алонь форманнекс эди вельхтявихть ёжепонаса, веляньбокста эвондай саннят. Тялонда мъзярошка лопанза прайхть. Синь башка шинесна мъзярда токафт. Коса ульсть лопанят, тоста касыхть од тараткят. Аннононь тъналста сембе сортонди эряви лама валдода ди лямбе тялондомась. Лама перень кирдихнень эсь ванфсна тянь лангс мезень тялондомась пара, а мезень аф. Монць кирдьса аннонась тялоньберьф башка кудса, коса 10 –15C°. Тялонда ули кода тяряфтомс касфтомс мъзярошка башка касыксть сорттне кудса, эста няйсак коса аннонась панжи инголи.
Сидеста аннонась панжи 3 – 5 год. Панжемада инголе сонь лафчана ди прашенды лама лопанза. Сон панжи тюжаза панчфса, конат эвондайхть праф лопанзон вастс эли од лопанзон мархта. Панжи почфонь полафнеманди эрявихть 2 касыкст, конатненди улихть кода лездомс кядьвельде. Иможиямац моли 5–7 ков.
Тят кафтолда касонды прянц колга, конац фалу няеви лафчанакс. Аф кувака коське пинге аф пелькс касыксонди, интай эряви сонь валондомс тялонь пингстовок. Улема тондейть повихть иля мяльстуи аннононь касыксне:
Annona sqamosa – сяву аннонась «сяву» иможенза, конатне шарыхть кузмарь лангс. Теест стане ина мярьгихть захаронь марьхть. Синь пиже эли тюжя-пижень тюссонь.
Annona reticulata – сифтязонь аннонась, сонь веронь тюсонц эзда теенза мярьгихть «ишмонь» эли «букань седи», сонь пяк калгода ламбама пукшец.
Annona muricata – кярьмодема мархта аннона, ляпе кярьмодемат мархта, теенза стане ина мярьгихть гуанабана, сонь ине оцю (1,5 – 5 кила) ди «ине кумокань» иможенза, конатне касондыхть почказонза ди синь улихть пялес сантиметрашка каракшай кярьмодеманза. Синь пиже тюссонь. Лопастонза тиихть короссолонь чай.

{{керф}}

[[Категорие:Касыксне]]
[[Категорие:Имошне]]

[[ca:Xirimoier]]
[[cs:Annona cherimola]]
[[de:Cherimoya]]
[[en:Annona cherimola]]
[[eo:Ĉerimolio]]
[[es:Annona cherimola]]
[[fr:Annona cherimola]]
[[he:אנונת הכלאיים]]
[[hsb:Anona]]
[[it:Annona cherimola]]
[[ja:チェリモヤ]]
[[kk:Черимойя]]
[[koi:Черимойя]]
[[kv:Черимойя]]
[[lbe:Черимойя]]
[[lt:Peruvinė anona]]
[[mrj:Черимойя]]
[[nah:Cuauhtzapotl]]
[[nl:Cherimoya]]
[[pl:Flaszowiec peruwiański]]
[[pt:Cherimoia]]
[[qu:Chirimuya]]
[[ru:Черимойя]]
[[rw:Seremoliya]]
[[simple:Cherimoya]]
[[sl:Anona čerimoja]]
[[sv:Kirimoja]]
[[udm:Черимойя]]
[[uk:Черімоя]]
[[zh:毛叶番荔枝]]
