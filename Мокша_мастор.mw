[[Image:Kunardunj Moksha mastar.jpg|thumb|400px|Мокша масторcь]]
'''Мокша масторсь (Мокшень масторсь).'''

Масторсь коса эряйхть мокшет. Сон ащи Шиньстяма Явропань арся вастса, Идемпаксянь вирьса, Ока ляйсь эди Дон ляйське йоткова, Хопра ди Воронеж ляйхнень лужадафксса. Кунардонь пингста Мокша масторонь эряйхне полаяфтольхть пефтома торпинге якай-шяяй ломаттнень эди ламалувксонь вьргятихнень мархта. Мокшень модаста ([[Кадом|Кадом]], [[Мурунза|Мурунза]], [[Мокша|Мокша]] ди илят оцязорксшисна) сувсесть Хазаронь каганатс, Равонь Булгархнень масторозост, Рузь ширязонзон модазост, Касимувонь канатс эди юмась эсь отямшиснон [[XVI]] сядокизоста мокшень ширяснень Рузь оцязорти сюконямаснон меле. Кунардонь содаф мокшень оштьке ульсть [[Норзяд|Норзяд]] (рузкс Наровчат), [[Мокшан|Мокшан]], [[Кадом|Кадом]], [[Темнику|Темнику]]. Революцияда меле Мокша масторонь пяльксоц сувафтозь Мордовиянь (Эрзя-Мокшонь) автономонь аймакс, кона полафтфоль меле Мордовиянь автономонь республикс. Оцю ляйхть Мокша масторса ащихть [[Мокша|Мокша]] (кунардонь лемоц Йов), [[Вад|Вад]], Ока ляй, Хопра, Воронеж ляйське. Тяниень пингста Мокша масторть явозе Мордовиять, Пензань, Томбань, Рязанень эди Саратувонь аймакнень ёткова, кува марса эряйхть мокшет, руст, татархт, шокшет эди иля ломатть. Оцю ошт: [[Орозай|Орозай]], [[Норзяд|Норзяд]], [[Темнику|Темнику]], [[Лашма|Лашма]], [[Ош|Краснослободск]], [[Мокшан|Мокшан]], [[Торбеева|Торбеева]], [[Кадом|Кадом]] и лият.

==Кучфтемат==
* Алексеев В.П. Происхождение народов восточной Европы (Шиньстямашире Явропань ломаттнень ушеткссна). [[Моску|Моску]], [[1969|1969]]
