'''Мокша мастор''' (илякс '''Мокшень мастор''') - эрямопингонь масторсь Шистяма Явропса, Явропонь Рузмасторса. Сон ащи Шистяма Явропань арся вастса, [[Идем пакся|Идемпаксянь]] вирьса, Ока ляйсь эди Дон ляйське ёткова, [[Хопра]] ди [[Воронеж]] ляйхнень лужадафксса. Тяниень пингста Мокша масторть явозе [[Мордовия|Мордовиять]], [[Пензань аймак|Пензань]], [[Томбань аймак|Томбань]], [[Рязанень аймак|Рязанень]] эди [[Саратувонь аймак|Саратувонь]] аймакнень ёткова, кува марса эряйхть [[мокша (ломатть)|мокшет]], [[русне|руст]], [[татархт]], [[шокша(ломатть)|шокшет]] эди иля ломатть. Оцю ошне: [[Орозай|Орозай]], [[Норзяд]], [[Темникав]], [[Лашма]], [[Краснослободскяй]], [[Мокшан]], [[Торбеева]], [[Кадом|Кадом]] и лият.

== Эрямопингсь ==
Кунардонь пингста Мокша масторонь эряйхне полаяфтольхть пефтома торпинге якай-шяяй ломаттнень эди ламалувксонь вьргятихнень мархта. Мокшень модатне ([[Кадом|Кадом]], [[Мурунза|Мурунза]], [[Мокша|Мокша]] ди илят оцязорксшисна) сувсесть Хазаронь каганатс, Равань Булгархнень масторозост, Рузь ширязонзон модазост, Касимувонь канатс эди юмась эсь отямшиснон XVI сядокизоста мокшень оцязорхнень-ширяснень Рузь оцязорти сюконямаснон меле. Кунардонь содаф мокшень ошне ульсть [[Селикса]], [[Норзяд|Норзяд]] (рузкс Наровчат), [[Мокшан|Мокшан]], [[Кадом|Кадом]], [[Темникав|Темникав]]. Революцияда меле Мокша масторонь пяльксоц сувафтозь Мордовиянь (Эрзя-Мокшонь) автономонь аймакс, конань полафтфоль меле Мордовиянь автономонь республикс. Оцю ляйхть Мокша масторса: [[Мокша (ляй)|Мокша]] (кунардонь мокшень лемоц Ёв), [[Вад]], [[Ока]] ляй, [[Хопра]], [[Воронеж]] ляйське. 

==Кучфтемат==
* Алексеев В.П. Происхождение народов восточной Европы (Шиньстямашире Явропань ломаттнень ушеткссна). Моску, 1969



[[Category:Сембе]]
[[Category:Эряма тонадоматне]]
[[Category:Масторонь тонафнемакссь (географиесь)]]
[[Category:Явропонь масторхне]]
[[Category:Эрямопингонь явропонь масторхне|М]]
