[[Няйф:Moksha_mastar2.jpg|thumb|right|350px|Мокша масторсь]]
'''Мокша мастор''' (илякс '''Мокшень мастор2''') - эрямопингонь масторсь Шистяма Явропса, Явропонь Рузмасторса. Сон ащи Шистяма Явропань арся вастса, [[Идем пакся|Идемпаксянь]] вирьса, [[Ока (ляй)|Ока]] ляйсь эди Дон ляйське ёткова, [[Хопра (ляй)|Хопра]] ди [[Воронеж (ляй)|Воронеж]] ляйхнень лужадафксса. Тяниень пингста Мокша масторть явозе [[Мордовия|Мордовиять]], [[Пенза|Пензань]], [[Томбу|Томбунь]], [[Рязань|Рязанень]] эди [[Сарату|Саратувонь]] аймакнень ёткова, кува марса эряйхть [[мокша (ломатть)|мокшет]], [[руст]], [[татархт]], [[шокша (ломатть)|шокшет]] эди иля ломатть. Оцю ошне: [[Орозай|Орозай]], [[Норзяд]], [[Темникав]], [[Лашма]], [[Ош (Мордовия)|Ош]], [[Мокшан]], [[Тарбей]], [[Кадом|Кадом]] и лият.

== Эрямопингсь ==
Кунардонь пингста Мокша масторонь эряйхне полаяфтольхть пефтома торпинге якай-шяяй ломаттнень эди ламалувксонь вьргятихнень мархта. Мокшень модатне ([[Кадом|Кадом]], [[Мурунза|Мурунза]], [[Мокша]], [[Онуза]], [[Селикса]] ди илят оцязорксшисна) сувсесть Хазаронь каганатс, Равань Булгархнень масторозост, Рузь ширязонзон модазост, Касимувонь канатс эди юмась эсь отямшиснон XVI сядокизоста мокшень оцязорхнень-ширяснень Рузь оцязорти сюконямаснон меле. Кунардонь содаф мокшень ошне ульсть [[Селикса]], [[Норзяд|Норзяд]], [[Мокшан]], [[Кадом]], [[Темникав]]. Революцияда меле Мокша масторонь пяльксоц сувафтозь Мордовиянь (Эрзя-Мокшень) автономонь аймакс, конань полафтфоль меле Мордовиянь автономонь республикс. Оцю ляйхть Мокша масторса: [[Мокша (ляй)|Мокша]] (кунардонь мокшень лемоц Ёв), [[Вад (ляй)|Вад]], [[Ока (ляй)|Ока]] ляй, [[Хопра (ляй)|Хопра]], [[Воронеж (ляй)|Воронеж]] ляйське. 

== Кучфтемат ==
* Алексеев В.П. Происхождение народов восточной Европы (Шиньстямашире Явропань ломаттнень ушеткссна). Моску, 1969

{{Керф}}

[[Category:Сембе]]
[[Category:Эряма тонадоматне]]
[[Category:Масторонь тонафнемакссь (географиесь)]]
[[Category:Явропонь масторхне]]
[[Category:Эрямопингонь явропонь масторхне]]
