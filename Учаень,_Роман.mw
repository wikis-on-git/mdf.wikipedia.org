'''Учаень, Роман''' ({{Lang-ru|Учаев Роман Фёдорович}})  — XIX сядокизонь пестонь эди XX сядокизонь ушетксонь [[Мокшень сокай-видиень литератур|мокшень сокай-видиень литературонь]] сембода асу ломанць. Шачсь Саратувонь губерниянь Саратувонь уезонь Коське Карабулак велеса мокшень тъналса. Шачемань эди куломань шинза аф содафт. 

== Эряфоц ==
Эряфонь киц содаф сонь "Эсь эряфонь азондомат" сёрмадоманц коряс, конань нолдазе [[Алексей Шахматов]] "Мордовский этнографический сборник" кинигаса [[1910]] кизоня. Учаень Роман ушедсь покодема 12 кизонь цёракс, лезнесь велень лавка кирдити, меле тусь Саратуву, покодсь подмастерьякс ошень козя кондитеронь лавкаса. Аделазе Коське Карабулаконь велень тонафтомвастть, граматикань кафта кизонь тонафтомвастть Саратувонь уезонь Юрьевка велеса, меле аделазе церькувонь тонафтомвассть Новольскяйса. Теенза максфоль тонафтыень кемокстама (свидетельства) ди сон кармась шабат тонафнема сяка церькувонь-приходонь тонафтомвастса.

== Сёрмадомац ==
Алексей Шахматовонь валонзон коряс Учаень Роман ломанць пяк асуволь: лац содазе мокшень фольклорть, сонь ульсь музыкань талантоц. 1905-1906 кизоня сон аноклась фольклоронь материалхт Шахматовонь киниганцты, сонць сёрмадсь нотат кой-кона калконь моротненди, путозень эсь тяштьксонзон: "Эсь эряфонь азондомат", "Лятфнемат". Синь ётксост "Азкс Фёдор атянь колга", "Аф шарьхкодеви тев Порт-Артурть мархта", "Азкс аф мяляфты мордвинть колга", "Коське Карабулак и Арчилов велетнень историясна", "Грузинонь оцязоронь идсь и мокшетнень кстиндамасна", "Кода ётась мокшень масторсь рузонь князти" айнематне. Учаев тись литературонь латцема "Мянтьф пула пиненясь" ёфксти. Ванондыхнень койса, тя "сембода смузю эди социалень ширде аф пели ёфкс" XX сядокизоть ушетксста [[Рузмастор|Рузмасторса]] нолдаф ёфкснень эзда. Пинеть калмаманц вельде пяк кяжиста пеетькшневихть козяшинь мельге пани церькуфникне. Алексей Шахматовсь пяк вяри путнезе Учаевонь сёрматфонц. "Эрек кунардонь пинге" журналса Шахматов печатлась "Тяниень калконь арьсемась". Эсонза сон корхтай "тяфтама сёрмадоматне сай пингть лездыхть методологиень ширде литературонь историкненди" <ref>*"Живая старина". Питерьбур, №2-3. Л. 165</ref>.

== Кучфтемат ==
{{Лятфтамат}}

== Покаманза ==
*"Эсь эряфонь азондомат". Питерьбур, 1910
*"Лятфнемат". Питерьбур, 1910
синь ётксост
*"Азкс Фёдор атянь колга"
*"Аф шарьхкодеви тев Порт-Артурть мархта"
*"Азкс аф мяляфты мордвинть колга"
*"Коське Карабулак и Арчилов велетнень историясна"
*"Грузинонь оцязоронь идсь и мокшетнень кстиндамасна"
*"Кода ётась мокшень масторсь рузонь князти"

== Кяльвалсь ==
*Мокшерзят. Саранош, 2006, ISBN 5-7595-1685-X

== Ушеширень кучфтемат ==
[http://www.delmor.ru/base/region/REG_1_01/1_01_bo.htm Бояркина Л.Б. Мордовский музыкальный фольклор в трудах зарубежных ученых]

{{керф}}

[[Category:Сембе]]
[[Category:Кяльвалсь (литературсь)]]
[[Category:Мокшень кяльвалсь (литературсь)]] 
[[Category:Мокшень сёрмадыхне|У]]

[[uk:Учаєв Роман Федорович]]
