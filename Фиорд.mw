[[Няйф:Greenland.A2003233.1340.250m.jpg|thumb|right|260px|Фиорттне вярде ваномста ([[Грёнланда]]).]]

'''Фиордсь''' ({{lang-no|fjord}}) — [[иневедсь]] эзда моли ведьзюрось, конась таргави пяк оцю кувалмос. Фиорттне сидеста пяк кичкор, кеву тървав. Фиордонь кувалмоц сидеста сонь келенц коряс кемонькс оцю. Търванзон кевбантт 1000 метрашка серес.

Сембода сидеста фиорттне лиссть тектониконь тов-сей шашфтомада. Тянь сюнеда синь търванзон пяк лазфу, иневедсь пачкоди эрь лазфс. Фиорттнень сидеста оцю кърхкалма (800 метрашка сявомок). Шуроста фиортт лиссть эйбаксят ляйге ди лоткава ётамда меле Ваксонь эйндамань пингста (Ваксоньпингонь эйндафтомаса) мъзярда эйбаксянь кинза пяшкоткшневсть ведьса.

Масторлангонь сембода содаф фиорду иневедьжирет ащихть [[Норвегие|Норвегиеса]], [[Чили|Чилиса]], [[Од Зеланда|Од Зеландань]] [[Лямбеширень цёнга (Од Зеланда)|Лямбеширень цёнгаса]] ди [[Кельмеширень Америк|Кельмеширень Америкса]] [[Пюджет-Саунд]] ведьзюроста ([[Вашингтон ош|Вашингтон]]) [[Аляска|Аляскав]] молемс. Фиортт тага улихть [[Скотланда|Скотландаса]], [[Исланда|Исландаса]], [[Грёнланда|Грёнландаса]], [[Мэн]] статса ([[Америконь Соткс]]), [[Лабрадор (нярьмастор)|Лабрадор]] нярьмасторса ди кой-кона [[Арктик|арктиконь]] цёнгава.

Синь пяк кельговикс сембе масторлангонь туристтнень эса синь мазышиснон сюнеда. 

== Содаф фиортт ==
{| border=1 cellpadding=2
!Лемоц
!Вастоц
!Кувалмоц (вайгяльбет)
!Келе (вайгяльбет)
!Кърхкалма (метрат)
|-
|Согне-фиорд
|Норвегия
|219
|6
|1308
|-
|Хардангер-фиорд
|Норвегия
|183
|10
|750
|-
|Тронхеймс-фиорд
|Норвегия
|137
|24
|600
|-
|Нур-фиорд
|Норвегия
|113
|5
|565
|-
|Милфорд
|Од Зеланда
|19
|3
|390
|-
|Портленд Канал
|Аляска ([[Америконь Соткс]])
|145
|3
|385
|-
|Лох-Морар
|Скотланда ([[Оцю Британия]])
|19
|3
|310
|-
|Сагеней
|Квебек (Канада)
|120
|5
|30
|}

== Ушеширень кучфтемат ==
{{commons|Fjord|Фиордсь}}
* [http://vesveter.ru/Norway-fjord.htm Норвегиянь фиортт якаень сельмоса: фотоазкст]

{{Гео-керф}}

[[Категорие:Апак шумордак сёрматфкст]]
[[Категорие:географиясь|Фиордсь]]
[[Категорие:Рельеф форпт|Фиордсь]]
