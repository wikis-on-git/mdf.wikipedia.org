'''Смирнов, Иван''' ({{lang-ru|Смирнов Иван Николаевич}}) (1956 – 1904) - мокшетнень колга ванондыхнень ээда фкясь. 

== Покаманза ==
XIX сядокизоста мокшетнень колга сёрматф сембе покаматнень ёткса башка вастса ащихть Смирнов Иванть «Мордвась» эрямопингонь-этнографиень нюрьхкяня азксонза. Синь нолдафтольть «Казан ошень университетть видеса аркеологиень, эрямопингонь эди этнографиень алялуфть кулянзон» эса 1892 — 1895 кизотнень, а мзярошка пингта меле лиссть башка китапокс <ref>Смирнов И.Н. Мордва. Казань,1985</ref>.
И.Н. Смирнов ульсь Казан ош университетонь профессоркс, содаф этнографокс. Тяда инголе сон сёрматкшнесь ни мокшэрзятнень эряфснон тонафнемаса програпт. Эрямопингонь-этнографиень содайсь шарфнесь оцю мяль Равжирень ди Урал малань суоми-угронь калкненди. Тяда инголе лиссть ни «Черемисне», «Вотякне», «Перьмякне» покаманза. «Мордвась» шумордазе ванондыть тя сериянц. Тиись критиконь ширде ванондозень ня калкнень колга инголи лисьф нолдаматнень, латцезень синь системас, полаткшнезень эсь няйфонц и эсь кульфонц вельде.

==== "Мордвась" покамац ====
«Мордвась» покамась ащи 6 пакшеста: «Эрямопингснон нюрьхкяня азксоц», «Эряфсна-ащефсна», «Тъналонь эди шяхярень ладямасна», «Атянь мялень ваномась. Кода синь ваныхть куломать лангс, и кодамот капмамань койсна», «Шкаенди озондомань койсна», «Библиографиесь».
«Эрямопингонь нюрьхкяня азксса» авторсь пачфни мокшень юрснон колга, мърдафнесамазь пяк кунардонь пинкненди, мзярда аньцек-аньцек латцевсь мокшень кундьясь, азонды, кит эрясть мокшетнень маласа, кодаптольхть шабрань ёткне.
Смирнов Иван тяшти сянь колга, мзярда васенцеда омба масторонь якайхне-шяяйхне лятфнезь "Мордие" масторть; лятфнесы Иорданонь «Гетика» (VI сядокизось) китапонц, азонды лувити 913 кизоста сявомок Византиень кирдемань оцязорть Константин VII Порфирогенетть «Масторонь азорондамать колга» («De administrando imperio») покаманц колга. «Печенегонь калкть колга» XIV пакшеса Константин Порфирогенет сёрмады: «Печенегиесь Узиеть и Хазариеть эзда 5 шинь молема вастса, Оланиеть эзда — 6 шинь молема вастса, Мордиеть эзда — 10 шинь молема вастса, Рузть эзда —1 шинь молема вастса, Туркиеть эзда — 4 шинь молема вастса, Булкариеть эзда — пялешинь молема вастса». Смирновонь Иван арьсемаса, тя кунардонь тяштьксса Мордиекс лемневи мокшень эли эрзянь масторсь <ref>Смирнов И.Н. Мордва.//Известия, 1982.-Т.10. Ноладама 1.л.65.</ref>.
Смирнов Иван сась мяльс «кунардонь пинкнень мокшети ди эрзяти шабракс ульсть герматтне, литватне, спавяттне» <ref>Смирнов И.Н. Мордва: Историко-этнографический очерк. 1 Пакш. Очерк истории//Известия Общества археологии, историии и этнографии при Казанском университете, 1982.-Т.10. Нолдама 1.л.69</ref>. Эсь мяленц сон кемокснесы сянь вельде: мусь, кле, ня калкнень кяльса фкя лацонь валхт.
Топонимиконь, аркеологиень муфкснень тонафнемаснон вельде тонафтф ломанць азондсы вастть, коса эрясь мокшет эди эрзят — «Волга, Ока, Сура и Мокша ляйхнень ёткса» <ref>Смирнов И.Н. Мордва: Историко-этнографический очерк. 1 Пакш. Очерк истории//Известия Общества археологии, историии и этнографии при Казанском университете, 1982.-Т.10. Нолдама 1.л.79</ref>.
Тонафтф ломанць оцю мяль шарфни ся пингти, мзярда тястонь масторхнень фатнезь монголо-татархне, сянди, кода латцевсь мокшетнень ётксна руснень мархта, мзярда састь мокшеть модас рузонь козялятне, мзярда путневсть тяса монастырьхне и стак тов.
Корхтамок мокшень и эрзянь кяльхнень колга, авторсь няфнесы синь малакс ширеснон, тяка пингть койсонза, «эрзясь и мокшесь фкя-фкянь кой-коста афи шарьхкодихть» <ref>Смирнов И.Н. Мордва: Историко-этнографический очерк. 1 Пакш. Очерк истории//Известия Общества археологии, историии и этнографии при Казанском университете, 1982.-Т.10. Нолдама 1.л.428.</ref>.
Смирнов сёрмады мокшетнень и эрзятнень эряфсостка улихть эсь башка ширет. Сонь койсонза, мокшеть эди эрзять эсь прянь марямац, ваймонь ширец ламода ащихть тястонь перьфпяльть эзда, туста вирьхне, цебярь модатне цебярькс тиезь мокшетнень эди эрзятнень ваймоснонга. Смирнов Иван сёрмады кунардонь пингстокиге мокшетне кунцесть ракшат, соксесть мода, кочксесть [[медь]] <ref>Смирнов И.Н. Мордва: Историко-этнографический очерк. 1 Пакш. Очерк истории//Известия Общества археологии, историии и этнографии при Казанском университете, 1982.-Т.10. Нолдама 1.лл.429-433</ref>.
«Тъналонь эди шяхярень ладяматне» пакшеса ванондысь лама азонды эсьнень лепнень, лемдемать колга. Сонь арьсемасонза ''оцяй, покшай, патяй, акай, сазор'' лепне молихть васень ломань полгонь пингть эзда <ref>Смирнов И.Н. Мордва: Историко-этнографический очерк. 1 Пакш. Очерк истории//Известия Общества археологии, историии и этнографии при Казанском университете, 1982.-Т.10. Нолдама 1.л.455</ref>.
Смирнов няфнесы, што мокшетне, кода иля суоминь кундьятне, цёракс лемнесазь и од ломантть, и идть, тяфта жа стирсь кода киньге идь и кода од ломань.
Ся пингть колга, мъзярда юромса-кундьяса сяда вярель авась, корхтайхть ''щакай, щятяй, щеняй'' раднянь лепне. Меле кунардонь пинкнень мокшень кундьяса авать вяре ащемац полафты. И.Н. Смирновонь валонзон коряс, тя няеви «Цёрась ёмланястокиге рьвяясь...» фольклоронь мороть эзда. Тиись азонды ся пингть колга, мзярда мокшетнень аф фкяль ърьвадост, тя мяльтьке кемокснесы калконь мороть вельде. Вов пакш тяфтама мороста:

<div style="background-color: #f2fff2; border: solid 1px #bfffbf; padding: 6pt; margin: 1em auto; width: 87.5%">
«Мурзась, мурзась, 

Козя мурзась. 

Мурзать колма ърьвадонза, 

Мурзать колмогемонь идьтонза. 

Козя, козя, козя мокшесь, 

Сонь сисем рьвадонза, 

Сонь сисем цёрадонза».

«Цёрась ёмланястокиге рьвяясь...» <ref>Смирнов И.Н. Мордва: Историко-этнографический очерк. 1 Пакш. Очерк истории//Известия Общества археологии, историии и этнографии при Казанском университете, 1982.-Т.10. Нолдама 1.лл.460-466</ref></div>.

Тяфтама коень колга сёрмадсть XVIII сядокизонь якай-шяяйхне И.И. Лепёхин, П.С. Паллас и И.И. Георги. Лепёхин сёрмадсь кристзозшида инголень пингть мокшеть улендсь съняра ърьвадонза, мзяра тейнза тьрявсь <ref>Смирнов И.Н. Мордва: Историко-этнографический очерк. 1 Пакш. Очерк истории//Известия Общества археологии, историии и этнографии при Казанском университете, 1982.-Т.10. Нолдама 1. лл.471-472.</ref>.
Тонафтф ломанць башка мяль шарфни сянь лангс, што мокшень юромса, тъналса пяк вяри путневи алянь валсь. Кудазорсь латцезень кудонь сембе тефнень, сонь валонц сембе кулхцондозь.
Тонафнемок мокшень эди эрхянь кяльхнень, сёрмадысь сась мяльс: марса эряй юропне-кундьятне латцесть эсь ётксост прянь вятемань цюрбарт — ''илат-койхть'' ульсь коса тейст ванондомс марстонь тевснон — ''пуромкс, орам, кужа''.
Ульсть мокшэрзятнень валесна, конатнень вельде азонкшневсть ашуфнень и козятнень ётксна: ''уре, варданка, важа''. Нюрьхкяня азксть сёрмадыец азондсы валть, кона корхтась дацькять колга — ''каяфкс'' <ref>Смирнов И.Н. Мордва: Историко-этнографический очерк. 1 Пакш. Очерк истории//Известия Общества археологии, историии и этнографии при Казанском университете, 1982.-Т.10. Нолдама 1. л.477.</ref>.
Тяниень пингть ламоц эсьнень лепне юксневихть, юмсихть. Вов мес тяниень ванондыхнендивок сашендови коль сяда сидеста варжакснемс Смирновонь «Мордвась» нюрьхкяня азксонди.
Кода вяре азфоль ни, этнографсь башка пакш лемдсь атятнень мяльснон ваноманди, калмамань и ильхтемань койхненди <ref>Смирнов И.Н. Мордва: Историко-этнографический очерк. 1 Пакш. Очерк истории//Известия Общества археологии, историии и этнографии при Казанском университете, 1982.-Т.10. Нолдама 1.л. 536.</ref>.
Этнографть валса, мъзярда ломанць кулома лангса ни, эсенза путнихть пря пезонза ведь мархта кядьгоня: кулыть ваймоц лисемда меле штаволь ведьса. Смирновонь сёрматфонц коряс XVII —XVIII сядокизонь мокшетне лазкст тиендсть аф лазста, а караф шуфтста. Исследовательть мяльса лазкс валсь моли лазомс теввалть эзда <ref>Смирнов И.Н. Мордва: Историко-этнографический очерк. 1 Пакш. Очерк истории//Известия Общества археологии, историии и этнографии при Казанском университете, 1982.-Т.10. Нолдама 1. л.538.</ref>.
Фольклоронь тонафнемста ванондысь сась мяльс: кунардонь пингть мокшетне ди эрзятне тиендсть калмама вастт аф модать потмоса, а модать лангса <ref>Смирнов И.Н. Мордва: Историко-этнографический очерк. 1 Пакш. Очерк истории//Известия Общества археологии, историии и этнографии при Казанском университете, 1982.-Т.10. Нолдама 1. л.540.</ref>. Сон сёрмады: «Ламоц велетнень маласа тянивок няфнихть капма-кужет. Тяфтама вастса касы тумотне, келуфне мокшетненди, эрзятненди ульсть ванфтома шуфтокс». Мокшень эди эрзянь капмосематнень колга сёрмадомста Смирнов лятфнесы А. Титовонь «Терюшень стямась» нюрьхкяня азксонц, кона нолдафоль 1893 кизоня «Русское обозрение» журналса <ref>Титов А.Л. Терюшевский бунт//Русское обозрение.-1893.-№9.-л.750-769</ref>.
«Мордвась» эрямопингонь-этнографиень нюрьхкяня азксть лувомста няйсак, конашкава кърхкаста тонафнезе ванондысь мокшень кристозшида ингольдень шкайти озонкшнемань койснон. Сон мусь фкя лацонь валхт иля суоми-угронь кялкнень кяльса, и сась виде мяльс: пяк кунардонь пингть ня кундьятне марсотольхть".

== Казненза ==
И.Н. Смирновонь «Мордвась» очеркоц — революциеда ингольдень этнографиеса фкя инь няевикс покамась.
Казанонь университетонь профессорсь васенцекс сась ся мяльти, калкнень колга материалхне аф аньцек кочксемат, синь латцемат системс, синь колгаст анокламат башка монографиет, коза сувафтомат сембе инголи содаф лисематне. Тя мяльсь азфоль и Москувонь университетонь профессорть Д.Н. Анучинонь сёрматфкссонза, кона 1889 кизоня нолдафоль «Этнографиень ванома» журналса.
Смирнов Иван покаманц сёрмадомста нолязе тевс масторонь и омба масторонь этнографиень эди эрямопингонь литературть, аркивонь статистиконь муфкснень, конат азонкшнесть моокшеть эди эрзять колга. 1898 кизоня Смирновонди сонь тонадомань-популярень покаманзон инкса максфоль Рузмасторонь тонадомань Академиеть Уваровонь лемса казнец. Рузонь географиень алялуфсь казезе Смирновонь Иван зирнянь медальса. Тонафтф ломанть тевонц вяри путозь аф аньцек Рузмасторса, омба масторсонга. Сонь шназе Москувонь университетть видеса эряма тонадоматтнень, антропологиень эди этнографиень тонафниень алялуфсь, Будапештонь Венгеронь масторонь этнографиень алялуфсь, Хельсинкинь Суоми-угрань алялуфсь. Смирнов сятнень ётксоль, кит пуроптозь Казан ошень эрямопингонь, аркеологиень эди масторонь тонафнемаксонь алялуфть, мъзярошка киза сон ульсь тя алялувонь пуромксть оцюнянцты полафтыкс. Смирнов Иван  сувсесь тя алялувонь «Кулятнень» редакциень коллегиезонза. Сон тяфта жа лама тись Казанонь этнографиень музейть козякафтомаса, тя музейса ванфтовихть этнографиень кочкамат Равжирень калкнень колга1. Кода сёрмадсь Казанонь эрямопингонь содайсь Н.Н. Фирсов: «И.Н. Смирновонь этнографиень покаманза путозь сонь лемонц Рузмасторонь сембода содаф этнографнень ёткс».

== Ётафтоманза ==
Смирновонь Иван нюрьхкяня азксонза ётафтфтольхть ламоц иля масторонь кяльхненди. Тяфта минь колганок сяда лама кармасть содама и тостонь калкне.

== Лятфтамат ==
{{лятфтамат}}

== Кяльвалсь ==
*Смирнов И.Н. Мордва: Историко-этнографический очерк. 1 Пакш. Очерк истории//Известия Общества археологии, историии и этнографии при Казанском университете, 1892. - Т.10. - Нолдама 1. лл.65 - 79 
*Смирнов И.Н. Мордва: Историко-этнографический очерк. 1 Пакш. Очерк истории//Известия Общества археологии, историии и этнографии при Казанском университете, 1892. - Т.10. - Нолдама 2. лл.161 - 194
*Смирнов И.Н. Мордва: Историко-этнографический очерк. Очерк истории//Известия Общества археологии, историии и этнографии при Казанском университете, 1892. - Т.10. 3 Пакш. Семейные и общественные отношения. лл.452-477 
*Смирнов И.Н. Мордва: Историко-этнографический очерк. 1 Пакш. Очерк истории//Известия Общества археологии, историии и этнографии при Казанском университете, 1892. - Т.10. Нолдама 3. лл.300-322
*Смирнов И.Н. Мордва: Историко-этнографический очерк. 1 Пакш. Очерк истории//Известия Общества археологии, историии и этнографии при Казанском университете, 1893. Т.11.-Нолдама 5. лл.426-451 
*Смирнов И.Н. Мордва: Историко-этнографический очерк. 5 Пакш. Религиозные верования и культ//Известия Общества археологии, историии и этнографии при Казанском университете, 1892. - Т.10
*Смирнов И.Н. Мордва: Историко-этнографический очерк. 1 Пакш. Очерк истории//Известия Общества археологии, историии и этнографии при Казанском университете, 1892. - Т.10
*Смирнов И.Н. Мордва: Историко-этнографический очерк. 1 Пакш. Очерк истории//Известия Общества археологии, историии и этнографии при Казанском университете, 1895.-Т.12.- Нолдама.4. лл.273-338

{{керф}}

[[Категорие:Содаф ломатть]]
