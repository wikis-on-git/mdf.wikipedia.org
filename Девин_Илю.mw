[[Няйф:Девин.jpg|thumb|right|500px|Девин И.М.]]

'''Девин, Илю''' ({{lang-ru|Девин Илья Максимович}}) (20.7.1922, тяниень [[Мордовия|Мордовиянь]] [[Сире Шяйгавонь район|Сире Шяйгавонь райононь]] [[Сире Теризморга]] велесь - 13.11.1998, [[Саранош|Сараношсь]]), валморай, сёрмады. Мордовиянь калконь ([[1985]]к.), шнаф ([[1972]] к.) валморайсь. Мордовия Республикань Масторонь казнень лауреат ([[1997]] к.). Рузмасторонь Сёрмадыень сотксонь якай ([[1949]] ). Мокша. 1971-84 - Мордовиянь Сёрмадыень сотксть пуромксонц оцюняц. Валморамонь тяштема ушедсь Ине Шачеммасторонь торпингонь кизотнень - "Шобдавань заря" кярьксоц ([[1945]] к.). Тяда меле Мордовиянь китапнень нолдамаса лиссть нинге мъзяра валморамань китапонза: "Моим товарищам по счастью", "Тунданьке ушедсь", "Кизот, кизот...", иттненди стихонза "Кода Нумолов Михайлань цють акулатне изь сала", пеетькшнемань валмораманза "Моли, аськоляй ульцява", лирикань китапонза - "Ичкоздень ки", "Сенемас". Девин сёрмадсь кувака валморат: "Инженеронь сёрмат", "Поэма цёразень колга", "Сембода сенем морясь".[[[1962]] кизоня нолдафоль азксонь китапоц - "Цебярь вайме", меле лисендсь "Аф аньцек кядьса", "Коса келунь шачеманяц" китапонза. Девинонь покаманза кемокста сотф торпингонь темать мархта: "Крепость", "Рьвя" азксне, "Нардише" романць. Мекольцесь нолдафоль рузонь кяльс ётафтфста "Современник", "Советская Россия" нолдаматнень эса. Мордовиянь Вяре Пуромксонь депутат, Комунистонь Партиень 26 пуромксонь кучф ломань. Казьф Трудовой Якстерь Знамянь, Якстерь Тяштень, Калконь Ялгаксшинь орденца, медальса.

==== Кяльвалсь ====
Энциклопедия «Мордвась» Саранск, 2006 к. 512 л.

{{керф}}

[[Категорие:Содаф ломатть]]
[[Категорие:Мокшень валморайхне]]
[[Категорие:Мокшень сёрмадыхне]]
