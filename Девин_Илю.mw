[[Няйф:Девин.jpg|thumb|right|500px|Девин И.М.]]

'''Девин''' '''Илья''' '''Максимович''' (20.7.1922, тяниень МР-нь Старошайговскяй райононь Сире Теризморга велесь - 13.11.1998, Саранск ошсь), поэт, прозаик. МАССР-онь народнай (1985), заслуженнай (1972) поэт. МР-нь Государственнай премиянь лауреат (1997). Россиянь Писателень союзонь член (1949). Мокша. 1971-84 - МАССР-нь Писателень союзть правлениянц председателец. Стихонь тяштема ушедсь Великай Отечественнай войнань кизотнень - "Шобдавань заря" сборникоц (1945). Тяда меле Мордовскяй книжнай издательстваса лиссть нинге мзяра поэтическяй книганза: "Моим товарищам по счастью", "Тунданьке ушедсь", "Кизот, кизот...", иттненди стихонза "Кода Нумолов Михайлань цють акулатне изь сала", пеетькшнемань стихонза "Моли, аськоляй ульцява", лирикань книганза - "Ичкоздень ки", "Сенемас". Девин сёрмадсь поэмат: "Инженеронь сёрмат", "Поэма цёразень колга", "Сембода сенем морясь". 1962 кизоня нолдафоль азксонь книгац - "Цебярь вайме", меле лисендсь "Аф аньцек кядьса", "Коса келунь шачеманяц" книганза. Девинонь творчествац кемокста сотф войнань темать мархта: "Крепость", "Рьвя" азксне, "Нардише" романць. Мекольцесь нолдафоль рузонь кяльс ётафтфста "Современник", "Советская Россия" издательстватнень эса. МАССР-нь ВС-нь депутат, КПСС-нь 26 съездонь делегат. Казьф Трудовой Якстерь Знамянь, Якстерь Тяштень, Народонь Ялгаксшинь орденца, медальса.

==== Кяльвалсь ====
Энциклопедия «Мордвась» Саранск, 2006 к. 512 л.
