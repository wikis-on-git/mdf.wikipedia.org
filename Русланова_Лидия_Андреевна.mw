'''Русланова Лидия Андреевна''' (''идькс пингста'' '''Лейкина Агафья''') шачсь 27.10.1900, тяниень Пензенскяй областень Лопатинскяй райононь Даниловка велеса, кулось 20.9.1973, Моку ошса), морси, певица (контральто). Морсесь рузонь народнай морот. Шачсь эрзянь семьяса. 7 кизоса лядсь тядяфтома-аляфтома, кассь Саратов ошень приютса. Аделась 3 класст церковно-приходской школаса, морсесь церькавонь хорса. 14 кизоса покодсь мебелень тиенди фабрикаса. 1917 кизонь Октябрьскяй революцияда меле 2 кизот тонафнесь Саратовскяй консерваторияса, тонафтыкс ульсь профессорсь М.Е.Медведев. Кода профессиональнай певица васенда морась 1926 кизоня Ротов-на-Дону ошса. Сидеста лисендсь сценав эрьзявань щамса. Великай Отечественнай войнань кизотнень фронтовой бригадаса морсесь боецнень инголе. 1945 кизоня морась Рейхстагть куцеманянзон лангса. Макссезень эсь ярмаконзон минометнай батареянь пуроптомс. Войнада меле Руслановась и сонь мирдец В.В.Крюков генерал-лейтенантсь пякстафтольхть. Кирдевсь лама лагерьса, тяконь лувксса Потьмасовок (МАССР-сь). Сталинонь куломда меле нолдафоль, азфоль аф муворукс. Калмаф Новодевичьянь калмоланкненди.

==== Кяльвалсь ====
Энциклопедия «Мордвась» Саранск, 2006 к. 635 л.
