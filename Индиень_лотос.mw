[[Няйф:Sacred_lotus_Nelumbo_nucifera.jpg|thumb|right|200px|Иняру лотос панчфсь]]
'''Индиень лотос''' илякс '''лотосонь панчф''' ({{Lang-la|Nelumbo nucifera}}) - Индиеста лотоссь, мяльстушенды мистиконь ведень касыкссь улеза-пиже апак начфтт лопань эди розань панчфонь мархта. Буддати озондыхне сонь кандомс синь озондомасост. Сембе касыксонь пяльксонза кондястихть ярхцамбяльс (васенцеда видьмонза ди модань пяштенза), сон сувси лама эрь кодама Лямбе-Шистямаширень Азиень ярхцамбяльс. Тя шяень касыкссь, конась касфтови ведьгаштаз кондяма. 

== Касфтомась ==
Видьмонь «видемда» инголе эрявихть аф ламне шовсемс шовамкагодса: лангсна таватфт шта лаца вайса, конац араласы видьмоть ведьта. Тянь сюнеда видьмотне аф лисендевихть, сяс мес синь ащихть ведьфтома. Шовсемафтома синь ванфтовихть тёжянь кизот, а ведьса начкафтомада меле улихть кода учемс кафтошка киза: улема синь лисендихть.
Лацкаста шовсемда меле видьмотне кафтоньгърда паймошкодыхть 24 ойда (часста) меле. Паймошкофтяряйхть, эрявихть тага синь аф ламне шовсемост. Тага паймошкофтяряйхть 24 ойда меле, эрявихть тага синь аф ламне шовсемост.
Лотосонди эряви аньцек ведь… Шовамкагодса шовсемдост меле видьмотне путомат ведь мархта кядьгос. Нъльне 20&nbsp;°C-шка температурса синь таргозевихть кафтоньгърда 24 ойс. Пароль ушедомс 27–28&nbsp;°C температурста. Стама псиса синь лисендихть пяк курок, таргашкас. Тонь ули касыкс лопа мархта.
Васенце лопа касомда меле лотость пара озафтомс шяень модас, эли ёмланя кеву модас (аквариумти кондясти лаца), марнек касыксть путомс ведьс (аквариумс, тиф эрьхконяс) аф 30 сантиметрада кържа кърхкалмас. Ёмланя кевса ащи лотость тага ули кода касфтомс аквариумса калнянь мархта.
Валом-валом (лотосонь кенеремда) касыксти эрявксты сядонга лама васта. Сонь ули кода кирдемс тялонь перень эли верокскудонь эрьхконяса, и с. т., коса сон аф эйндай. Сембода пара температурсь 20–35&nbsp;°C, интай 20&nbsp;°C псись ся амплитудаста тейнза аф пелькс. Кизонда ули кода сонь кандомс ушу, эрьхконяс, тялонда эряви сонь сявомс куду. Ведьгаштаз лаца сонь ули кода тялос ванфтомс начка кудалксса.
Сембода пара сонь касфтомс марамань шонгаркста меле сюмаса (синь улихть 60 ди 80 литра, питнесна 10 Еврошка). Касыкссь мода мархта (шяень мода эли аквариумонь ёмланя кеву мода) путт сюмас. Сюмать ведьса пяшкотькшнемадонза меле тон тисак сембода пара лотосонди. Асусь тянь эса - тя сюмать ули кода кандомс тялонь перес эли кудс (сембода пара балкон вальмя инголи), эста касыкссь ули сембода валда, лямбе кудонь вастса. Кизонда сюмать ули кода путомс балконтца лямбеширети, эли перес. Кода няеви, лотоссь ули кода касфтомс нъльне мъзярда тон эрят панелень кудсовок!

== Ушеширень кучфтемат ==
* [http://www.botanix.kpr.eu/mdf/ Ботаникс интернет лопась (мокшекс)]

[[Категорие:Индиень касыксне]]

[[ar:جذور اللوتس]]
[[az:Fındıqcalı şanagüllə]]
[[bg:Индийски лотос]]
[[bjn:Seroja]]
[[bn:পদ্ম]]
[[bxr:Бадма сэсэг]]
[[ca:Lotus de l'Índia]]
[[de:Indische Lotosblume]]
[[dv:ނެލަންބޯ ނުސިފޭރާ]]
[[en:Nelumbo nucifera]]
[[eo:Hinda lotuso]]
[[es:Nelumbo nucifera]]
[[fa:لاله مردابی]]
[[fi:Intianlootus]]
[[fr:Nelumbo nucifera]]
[[gu:કમળ]]
[[hi:कमल]]
[[id:Seroja]]
[[it:Nelumbo nucifera]]
[[ja:ハス]]
[[jv:Seroja]]
[[kk:Үндістан лотосы]]
[[km:ឈូក]]
[[ko:연꽃]]
[[lt:Riešutinis lotosas]]
[[ml:താമര]]
[[mn:Цацаргин]]
[[nl:Heilige lotus]]
[[nn:Lotus]]
[[no:Lotusrot]]
[[or:ପଦ୍ମ ଫୁଲ]]
[[pl:Lotos orzechodajny]]
[[pnb:کنول]]
[[pt:Nelumbo nucifera]]
[[ru:Лотос орехоносный]]
[[rw:Lotusi y’ubuhinde]]
[[si:නෙළුම්]]
[[sk:Lotos indický]]
[[sl:Indijski lotos]]
[[su:Saroja]]
[[sv:Indisk lotus]]
[[ta:தாமரை]]
[[te:తామర పువ్వు]]
[[th:บัวหลวง]]
[[tr:Hint lotusu]]
[[uk:Індійський лотос]]
[[ur:کنول]]
[[vi:Sen hồng]]
[[zh:莲]]
