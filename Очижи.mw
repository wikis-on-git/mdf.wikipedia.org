[[Няйф:Matthias Grünewald Isenheimer Altar Auferstehung.jpg|thumb|200px|]]
'''Очижи''' – ([[Эрзянь кяль|эрзянь]] ''Инечи'') оцю мокшень илась. Очижи ёткть кунцезь кулофнень, тонашистотнень лемснон. Озондсть атянь атятненди, анасть цебярь сёра, кеме шумбраши сембонди. Тъналонь келеса якасть калмолангс, тоза сявондсть мархтост ярхцамбяль. Тернезь кулоф эсьнень баняса штама, ярхцама. Очижинь карша ёткшиня путнесть [[атянь пуре]]. Кърьвяснезь [[Атянь штатол|атянь штатолть]]. Атянь штатолть ваксс путнесть [[атянь вазь]]. Анасть Очижить ди кулоф эсьнень ширде пара арьсемат. Мазоптф шуфтонь тарадконь мархта якасть вири, кунардонь нешкоперезост. Озондсть тоса, симсть-ярхцасть. Шоподембяли ни сембе марса лисендсть веле пети инжикс сашентф тонашистотнень ильхтема. Ся шири ляцендсть ружьяста, тяфта панцезь атянь атятнень кистост шяйтаттнень. Кулоф шабатнень лемс калмалангть шири кеворясть пидеф алхт. Кой-кона вастова Очижи шиня алятне пуромкшнесть тя эли тона юромонь куду, симсть очижинь пуреда. Тя илати сембонди эрявсь самс аф ялга, лишмоса. [[Пуре|Пуреса]] валондозь лишмоснонга арьсезь теенза шумбраши.
[[Кристозши|Кристозшида]] инголе Очижинь васенце шиня ётафнесть оцю озкс вярдень шкайхнень лемс. Тяфтама оцю озксста вярдень шкайхнень лемс печксесть парна. Вашенять рамсезь инголькиге, полас-полас касфтсть эсонза эсьнень пирьфова. Ётафнесть Очижинь васьфтемань и Очижинь първажамань илат. Очижикс наряжакшневсь стирь эли лишме ланга цёра. Лишмось кочксевсь аф равжа, сяда зърнянь тюсса. Наряжафне сашендсть вели шинь стяма ширде. Синь васьфтемост лисендсть [[пуре]] мархта, каванякшнезь, сюконякшнесть тейст. Кой-кона вастова тя илась тяниень пингста стама, кода [[Калядань ши]]. Очижись тушендсь шинь мадома шири. Очижить кунардонь мороса лемнезь [[Вярдень Шкай|Вярдень Шкаень]] идькс, а сонцень Вярдень Шкайть лувондозь [[Ши (тяште)|Ши]] лаца. Оцю шинь илат кунардонь пингста ётафнесть тунда, мъзярда шить ди веть кувалмосна фкя лацот.
Очижинь шиня ульсь пяк лама аф мярьгомада: афольхть мярьге тевонь тиемда, ушедомс од тев, керомс, нарамс шяярьхнень; афольхть мярьге явсемс кулоф ломанть, конань калмалезь очижинь шиня. Мекорланкт эряволь очижинь шить кенярдемс-кулоф ломанць пови райти. Афольхть мярьге аватненди якамс кяпее (кулоф атятне куду аф сувавихть), помондамс кулоф юронь ломаттнень калмолангса.
Очижинь шитнень сембе велетнень эса колендельхть архтф алса, нюряльхть нюрямса, якальхть радня ланга инжикс. 

== Ушеширень кучфтемат ==
* http://www.folklore.ee/rl/folkte/sugri/mordva/ersa/myto2/koi-8/otshizhi.html

{{керф}}

{{commonscat|Easter}}

[[Категорие:Культурсь|О]]
[[Категорие:Мокшень койхть|О]]
