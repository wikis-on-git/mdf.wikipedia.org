[[Няйф:Thomé Salix alba clean.jpg|left|thumb|Акша Каль]]

'''Каль''' – Salix L. – пяк содаф народса шуфта, кусторкс. 

Марнек масторса лувондови 600 лама калень вид. СССР-са касондсть 150-175 тя шуфтонь вид. Россияса васетькшеви сембе мастова, кда аф лувондомс Крайняй Северть. Мордовияса кассы лама  ''Акша Кальда'' – Salix alba L. и ''Синдеви Кальда'' – Salix flagilis L. Тяфта жа васетькшеви Оржалопа Кальсь – Salix acutifolia Willd, ''Сявань Каль'' – Salix capea L., ''Илиень Кальсь'' – Salix viminalis L.

'''Акша Каль''' (''рузкс'' Белая Ива) – Salix alba L. - оцю шуфта, касы ляйхнень трвава, лоткова, лашмова. Кедец шобда тюсса, лопанза - акшет, лопатнень песна оржат. Панжи апрель-май ковста; видьмонза эвондайхть июньцта.

'''Синдеви Каль''' (''рузкс'' Ракита) – Salix flagilis L. - шуфта серес 15-20 метра и 1 м эчкс. Сиреста васетькшеви ляйхнень трвава, лоткова. Тарадонца тюжяза-сянгяря тюсса, пиндолдынят, тёждяста синневихть. Лопанза 10-15 см кувалмос 2,5 см келес, вярде шобда-сянгярят, алуда валда-сянгярят. Панжи май ковста, видьмонза эвондайхть  ся жа пингть. Кенерихть июнь ковста.

'''Оржалопа Каль''' (''рузкс'' Верба, Красная Шелюга, Краснотал) – Salix acutifolia Willdm - оцю кусторкс или шуфта 12 м серес. Тарадонза шобда-якстерьхть. Панжи лопанзон касомда инголе - март-апрель ковста. Касы сидеста ляй лоткова<ref>Лекарственные растения и их использование, Саранск ош, 1966 к., 111-112 лл.</ref>.

[[Няйф:Salix alba 022.jpg|thumb|right|250px|Кальть тарадоц, лопанза]]


== Лятфтамат ==
{{лятфтамат}}

[[Категорие:Касыксне]]
[[Категорие:Пъчкафтомань касыксне]]
[[Категорие:Шуфттне]]
