[[Няйф:Шарыень_тиендиень_мастерской..jpg|thumb|right|250px|Шарыень тиендинь мастерской. Пензенскяй губерниясь 1920 к.]]

[[Няйф:Крандазонди_шуфтонь_шары.jpg|thumb|right|250px|Крандазонди шуфтонь шары]]

Содафоль минь ширесонк тяфтама лемневи экипажнай промыслась - крандазонь, нурдонь, лиянь-мезень тиендемась. Васень пингть сяда лама тиендсть велень крандазда и нуртта.

Кизонда нят ульсть кувака крандаст, тарантаст. Финцнень мархта усксевсть груст, омбонцнень эса ломатть. Грузонь ускси крандасне, нурттне сяда оцюфтольхть, нарттельхть. Ломанень усксемкатне сяда тёждянятольхть, уряднайхтольхть. Кизонь крандазса кшниннетольхть петьколь петне, сердечникне, шарыхнень пингокссна. Крандазть шарфневсть аньцек ингольце шарыенза. Сянь эзда, кодама груст усксесть, полафневсь крандазське. Кда усксесть назём, крандазти путнесть кели керхт, доскат, сёронь усксемс тиендсть фургон-ящик или котцесть кептерьхт. 

Пулфонь усксемста бокова путнесть кели кирдемкат, штоба сяда лама пулф мараволь усфти, тишень усксемста вяри сотнесть кеп, конац матросезе тишеть. Пулфонь и лия-мезень усксемс крандасневок аф фкф лацотольхть.

Краснослободскяй уездонь Курташки велень мокшетне тиендсть крандаст-ящикт. Тяфтама крандазть питнецоль 60 трёшник, мезсь 10 трёшникта сяда лама лиятнень коряс.

Цебярь крандаст тиендсть Жаравса, Пичпандса, Лухмаса. Меле велеряйхне тиендсть ошень закастка. Тархан Потьмань мокшетне (Спасскяй уездонь), Рузонь коринонь велень ломаттне (Краснослободскяй уездсь) тиендсть шарыхть мянь Воронеж ошу. Синь мархтост кирдсь соткст тостонь велень хозяйствань машинань тиенди фирмась "Столь и Ко".

Цебярь шарыхть тиендсть Кацялаент мастярхне. Синь товарснон рамсезь Тулав, Рязани, Тамбову, Самарав и Саратову.

==== Кяльвалсь ====
Энциклопедия «Мордвась» Саранск, 2006 к. 238-239 лл.
