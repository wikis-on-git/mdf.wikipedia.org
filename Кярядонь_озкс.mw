'''Кярядонь озкс''' — кунардонь [[Тундась|тундань]] [[Мокша (ломатть)|мокшень]] озкссь, конась ётафневсь тундань видемада инголе, сонь нинге лемнезь '''плугонь озксокс'''. 

Анокласть тя озксти марстонь келеса. Рамсесть [[озкс бука|озксонь бука]], аватне анокласть [[пуре]]. Ладяф шиня ила шинь щамса ломатть пуромкшнесть азф вастс. Кудстонга кандсть ярхцамбяльхть, кши, пярякат, алхт. Атятне печксезь озксонди аноклаф букать, оцю съргавозьса пицесть сиволь. Эрь кудазорсь малаткшнесь шаваня мархта съргавозть ваксс, теенза путнесть пал. Озксть ушедомста инятясь эли ине сире атясь пъшкятькшнесь [[Масторкирди|Масторкирдити]] кучемс велеряйхненди цебярь сёрот, лямбе мани шинят, пиземнят. Тяда меле сембе симсть, ярхцасть. Латцезь кона шиня лисихть паксяв. Тя тевонди кочксевсь тевонь кельги, цебярь кудазор. Лувондовсь сокама васенце лисить тёждя кядец. Марстонь озксть меле ётафневсть кудонь, эсь тъналонь озкстка.

== Кяльвалсь ==
* ''Орлов Н.П.'' Этнографические сведения о мордве Красно-слободского и Наровчатского уездов // Пенз. губерн. вед. 1876.
* ''Татьяна Девяткина'' Мокшэрзянь мифологиясь, Тартунь университет, 2002 [[ISBN]] 9985-867-24-6
* ''Мокшин Н.Ф.'' Религиозные верования мордвы. Саранск: Мордовское книжное издательство, 1998. — 254 с.

{{керф}}

[[Категорие:Культурсь]]
[[Категорие:Койгсь]]
[[Категорие:Мокшень койсь|К]]
[[Категорие:Мокшень озкст|К]]
