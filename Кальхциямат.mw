Кальхцияматне тиендевсть коське сиреконь шуваня досканяста. Ня досканятнень кувалмосна аф фкатольхть, сяда кувакась – 45 сантиметра, сембода нюрьхкянясь – 20 сантиметра. Досканятненди пяльфоль варяня, сияне нолневсь шна. Морайсь эрьхнесь шуфтонь молатканяса или куцюса ня сиреконь досканятненди. Тембрань коряс кальхциематнень кайгомасна шарсь ксилофонти.

Мокшэрзятнень пцтай эрь кудса ульсть тяфтама кальхцямат. Мокшень и эрзянь кяльхнень эса тя шуфтонь инструменть кайгоманц азонкшнезь «друн-друн» валхнень вельде. Ня друн-друттне васьфневихть фольклорнай тексттень эсовок.



==== Кяльвалсь ====
Энциклопедия «Мордвась» Саранск, 2006 к. 645 л.
