[[Няйф:Черапкин.jpg|thumb|right|200px|Черапкин Н.И.]]

Черапкин Николай Иосифович (21.5.1917, тяниень ИР-нь Инсарскяй райононь Сире Верхисы велесь – 22.7.1987, Саранск ошсь), литературовед, педагог. Филологическяй наукань доктор (1971). РСФСР-нь наукань заслуженнай деятель (1977). Мокша. Черапкин тонафнезень российскяй народонь од литературатнень, крхкаста няфнезе, мезсь маласькофнесыне синь мокшэрзянь литературати. Сон сёрмадсь мордовскяй литературать историянц коряс оцю работат: «Тяниень пингонь мордовскяй литературась», «В братском содружестве», «Притоки». Лама ширде тонафнезе М.Горькаень творчестванц, содафт сонь монографиянза: «По заветам М. Горького» и «Горячее сердце большого друга». Черапкин сятнень ёткса, кит сёрмадозь «Мордовскяй советскяй литературать историянц очерконзон», 3 томса «Мордовскяй советскяй литературать историянц», «Мордовскяй литературать историянц», 6 томса «Советскяй лама национальнай литературать историянц». Мекольцеть нолдазе М.Горькаень лемса Мировой литературань институтсь. Черапкин сёрмадсь 20 книга, тянь лувксса учебникт, учебнай пособият, хрестоматият вузонди и средняй школанди, сон тяфта жа тештсь 2 пьесат – «Вирява», «Ломанць ломанти». Аноклась филологическяй наукань 10 кандидат.

==== Кяльвалсь ====
Энциклопедия «Мордвась» Саранск, 2006 к. 515 л.
