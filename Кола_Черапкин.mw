[[Няйф:Черапкин.jpg|thumb|right|200px|Черапкин Кола]]

'''Черапкин, Кола''' ({{lang-ru|Черапкин Николай Иосифович}}) (21.5.1917, тяниень Мордовиянь Инсарань райононь Сире Верхисса велесь – 22.7.1987, Сараношсь) - мокшень кяльвалонь содайсь, тонафтысь. Филологиень тонадомань доктор (1971 к.). Рузмасторонь Федерациень тонадомань шнаф тии (1977). 

==== Эряфонь киц ====
Черапкин тонафнезень Рузмасторонь народонь од литературхнень, кърхкаста няфнезе, мезсь маласькофнесыне синь мокшэрзянь литературти. Сон сёрмадсь мокшень литературть эрямопингонц коряс оцю покамат: «Тяниень пингонь мокшень литературсь», «В братском содружестве», «Притоки». Лама ширде тонафнезе Горькаень Максим покаманза, содафт сонь монографиенза: «По заветам М. Горького» ди «Горячее сердце большого друга». Черапкин сятнень ёткса, кит сёрмадозь «Мордовиянь советонь литературть эрямопингонц нюрьхкяня азксонзон», 3 томса «Мордовиянь советонь литературть эрямопингонц», «Мордовиянь литературть эрямопингоц», 6 томса «Советонь лама ломаньтъналонь литературть эрямопингоц». Мекольцеть нолдазе Горькаень Максим лемса Масторлангонь литературонь институтсь. Черапкин сёрмадсь 20 китап, тянь лувксса тонафтомкитапт, хрестоматиет вяре тонафниенди ди тонафнемкудонди, сон тяфта ина тяштсь 2 налхкомат – «Вирява», «Ломанць ломанти». Аноклась смузьшинь содамань тонадомань 10 кандидат.

==== Кяльвалсь ====
Энциклопедия «Мордвась» Саранск, 2006 к. 515 л.

{{керф}}

[[Категорие:Содаф ломатть]]
[[Категорие:Мокшень кяльвалонь содайхне]]
