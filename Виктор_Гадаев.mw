'''Гадаев, Виктор''' {{lang-ru|Гадаев, Виктор Алексеевич}} (10 январьста 1940-це к.) - мокшень кяльса содаф поэт. 

== Эряфонь киц ==
Шачсь [[Старошайгово|Сире Шяйгавса]], [[Ново-Троицк|Ново-Троицк велеса]]. Школать аделамда меле тонафнесь художественнай училищаса. Сяда меле аделазе  М. Горькаень лемса Литературнай институтть и кармась работама Мордовиянь  книжнайиздательстваса редакторкс, меле - Мордовиянь писателень  союзть правленияса литературнай консультантокс.  Гадаев В. А. суваф Россиянь писателень союзти. 1992-це кизоста сявомок  - Мордовиянь госпремиянь лауреат. 

== Покаманза ==

Сермадома ушедсь  школаса тонафнемста. 70-це  кизотнень ушетксста тяниень пингти самс. Гадаев В. А.  нолдась кемоньда сяда лама  стихонь и поэмань сборник, конатнень ёткса инь содафне: "Вечная мельница", "Качка мёда", "Праздник земли", "Озаренная жажда", "Прозрение", "Жемчуг испытаний". Мекольдень кафта книганзон Мордовиянь книжнай издательствась няфтезень Народъетконь  книгань выставкаса - ярманкаса, коса синь тусть мяльс ломаттненди - ваныхенди. 
В. А. Гадаевонь  творчестваса о цю васта занцихть лиро- эпическяй жанрань пяльксне  - "магнит -земля", "Аушвиц", "Расплата", "Картина", "Спор", "Эрьзя" - и лия поэматне. Эсост кепсевихть марстонь эряфть мархта сотф прябалатне.  



{{керф}}

[[Категорие:Содаф ломатть]]
сявф: Родной литература 10-цк классонди
