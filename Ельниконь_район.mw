'''Зубово-Полянскяй районць''' козя аф аньцек эсь перьфпяленц мархта, но и шачф ломанензон мархта. Нят и содавикс писательхть, краеветт, учёнайхть, музыкантт и художникт. Идень писательть Яков Пинясовонь лемоц содаф аф аньцек республикасонк, но и лия масторсонга. Зубово-Полянскяй райононь содаф ломаттне писательхне Пётр Левчаев, Сергей Ларионов, поэтсь, очерконь сёрмадысь Семён Самошкин и лият.

Зубово-Полянскяй районтть мазышиц фалу салсезень ламонц художникнень сельмованфснон. 50-це кизотнень пингста тяса эвондасть эсь художниксна (перьфпяльдень мазышить няфтисна), сюлмавсть марс фкя юрс художественнай традициятне. Зубово-Полянскяй районца шачсь И. И. Сновальников — Мордовиянь художниконь Союзть пуроптыецтииец. 44 киза тяса эрясь и покась содаф художниксь Валериан Рябов. А 60-70-це кизотнень пингста тяза сашендсь киза кучкать [[Моску|Моску]] ошень художниксь Владимир Строев.

[[en:Zubovo-Polyansky District]]
[[ko:주보보폴랸스키 군]]
[[myv:Пейкужо буе]]
[[ru:Зубово-Полянский район Мордовии]]
