'''Валенцят, тёплайхть, понань кямот''' (рузкс ''валенки'') — тялонь карьсембяльхть. Валенцятнень кеворьфнезь понаста. Алянь валенцятне сяда оцюфтольхть, аваннетне пильгс коре сяда ёмлатольхть. Валенцятне мокшэрзянь велеса появасть XIX векть кучкаста. Синь кеворькшнезь учань понаста, кона нарафоль сёксенда. Кеворькшнесть равжа валенцят, уле тюсонь, сяда шуроста акша валенцят. Ульсть эсь ширдень вапенцянь кевордихть, сашендсть ширестонга руз ломатть. Тяка пингть мокшэрзятневок якасть ичкоздень мастору валенцянь кеворяма. Ширде сафне валенцят кевордсть азорть пяле, заказонь максыть пяле. Эсь веленнетне кевордсть эсь кудгаст.

Валенцянь кевордемась мордвати, улема, ётась руснень эзда. Технологиясь фкя лацонне, фкя лаца лакаф- невихть понатне, пикссевихть, кеворявихть.

XIX векть омбоце пялестонза появасть понань шишни, понань кеворди машинат. Валенцянь кевордемась, понань кевордемась ся ёткть ни арасть промыслакс, ремеслакс. Машинатне ащесть пирьфса вельхкс ала, работникненди пандсть понаса, сёроса, сяда шуроста ярмакса. Машинатнень лия вастса шарфнезь алашань вий вельде. Понась мольсь аф аньцек валенцянди, но и сукнандивок.

Валенцятне тянивок ломаттнень пильгсот. Якайхть валенцяса и велеряйхне, и ошеряйхне. Кеворьфнихть валенцят кядьса, мишендевихть фабричнайхтьке. Тя карьсембяльсь кувать нинге кармай ломаттнень шумбрашиснон ванфнема.


==== Кяльвалсь ====
1) В.Н.Белицер. "Мордвать народнай щамоц", Моску, 1973 к.

2) В. Н. К у к л и н. "Мезе и кода тиенкшнесть мокшэрзятне понаста XIX векть песта XX векть ушетксста", Саранск ошсь, 1968.

3) Энциклопедия «Мордвась» Саранск, 2006 к. 265 л.
