'''Уфам''' — мокшень седямань кядьёнкснень эзда фкясь. Уфапне аф фкя лацотольхть. Синь явондовсть сянь коряс, мезьста тифт. Ульсть уфапт, конат тифтольхть вазнянь кедьста. Уфамти тонгондовсть колма почкт. Фкя тяфтама почксь тиендевсь пяшень или келувонь шуфтста, сонь ульсь «кяльняц». Тя почкста мольсь ''алуце'' ''вайгяльсь'', ''бурдонць'', омбоце ди колмоце почкне тиендевсть сендиста, синь ульсть кафтонь варянясна ди нюдиень кодяма «кяльнясна». Фкя почкть эзда мольсь ''вярдень вайгяль'', омбоцеть эзда — ''алудонь вайгяль''. Кой-коста почкнень тарксезь вазнянь кедень уфамста ди морасть мархтонза [[нюди]] лаца.

== Эрямопингоц ==
Уфамса морамась нюдиень морамать коряс иляль. Тяса кулевсь нинге фкя алу моли вайгяль, аф полафни бурдон. Седямань стилень ширде ня кядьёнкснень морамасна ламода фкя лацонне.

Ульсть лия уфаптка. Ня морамкатне тиендевсть букань, траксонь или тувонь уфамста. Кой-коста тяфтама морамканди сявондезь озксонди печкови букать уфамонц. Тяфтама уфамть сяда келиста уфсезь, ди аньцек тяда меле тонгондозь варяня мархта почкнень, меле морайсь кафта кядьса люпшнезе уфамть, панезе эздонза кожфть, а почконятне морасть. Тяфтама уфамса морайда кафтоль: фкясь морась, а омбоцесь уфсесь уфамть эса.
Кунардонь пингса уфамса морсесть пяк сидеста, тяфтама калконь седямань кядьёнкссь пяк содафоль, тонатфоль. Уфамса морсесть [[Роштува|Роштувонь кудонь]] илать пингста, ърьвяяма иласта, календарень илатнень пингста. Уфамса морсесть башка, а тяфта жа ансамбляса иля кядьёнкс мархта – нюдихнень, вяшкоматнень эди иля кядьёнкснень мархта.

Уфамса морамать вельде панцезь кальдяв вийхнень, сяс тя кядьёнксса морсесть озолмань пингста. Уфамса морайсь панцезень ърьвянять маласта кальдяв вийхнень, сельлмодематнень ди стак тов. Тяка пингть, калкть кунардонь арьсеманц коряс, уфамонь вайгяльсь петнезе вярдень шкайнятнень, кудонь ванфтыхнень мяльснон. Вов мес уфамса морсесть озкснень пингстовок.

== Кяльвалсь ==
* Энциклопедия «Мордвась» Саранск, 2006 к. 647 л. {{ref-ru}}
* ''Кильдюшкина А.'' Ансамбли традиционных народных инструментов как основа коллективного народно-инструментального исполнительства в Мордовии. Вестник Академии Русского балета им. А.Я. Вагановой. 2015;(5): 184-190.{{ref-ru}}
* ''Бояркин Н. И.'' Мордовская инструментальная сигнальная музыка // Музыка в обрядах и трудовой деятельности финно-угров: сб. ст. Таллин: Ээсти раамат, 1986. С.{{ref-ru}}
* ''Бояркина Л. Б.'' Мордовская музыкальная энциклопедия. Саранск: Мордов. кн. изд-во, 2011. 432 с.{{ref-ru}}
* ''Бояркин Н. И.'' Мордовское народное музыкальное искусство. Саранск: Мордов. кн. изд-во, 1983. 184 с.{{ref-ru}}
* ''Бояркин Н. И.'' Мордовская народная музыка: Многоголосные инструментальные традиции: учеб. пособие: в 2 ч. Саранск: Мордов. кн. изд-во, 2004. Ч. 1. 140 с.{{ref-ru}}
* ''Галкина И. А.'' Инструментальная музыка Мордовии: от фольклорных традиций к профессиональному творчеству: дис. … канд. искусствоведения. Саранск, 2005. 314 с 39–60.{{ref-ru}}
* ''Кильдюшкина А.'' Ансамбли традиционных народных инструментов как основа коллективного народно-инструментального исполнительства в Мордовии. Вестник Академии Русского балета им. А.Я. Вагановой. 2015;(5): 184-190.{{ref-ru}}
* ''Уфаева С.''«Мордовские народные музыкальные инструменты — памятники традиционной музыкальной культуры этноса» {{ref-ru}}
* ''Яковлев В. И.'' Традиционные музыкальные инструменты Волго-Уралья: историкоэтнографич. исслед. Казань: КГК им. Н. Г. Жиганова, 2001. 320 с.{{ref-ru}}

{{керф}}

[[Категорие:Седяма кядьёнкст]]
[[Категорие:Аэрофонат]]
[[Категорие:Мокшень седяма кядьёнкст]]
