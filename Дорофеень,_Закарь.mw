[[Image:Zakhar_Dorofeev.jpg|thumb|right]]
'''Дорофеень Закарь''' ({{Lang-ru|Захар Фёдорович Дорофеев}})[[1890]]—[[1952]]) — ине мокшень валморайсь, ётафтысь, тонафтысь, од мокшень кяльвалть ушедысь. Шачсь 4-це марковста 1890 кизоня [[Салазгярьге|Салазгярьге]] велеса Спасскяень уезса, [[Томбу|Томбунь аймакса]] (тяни [[Мордовия|Мордовия республикть]] [[Тарбей|Тарбеень районць]]) мокшень тъналса. 

==== Сёрмадомац ====
Сёрмадсь мокшень ди рузонь кяльса. Валморамасонза улихть мотифт, коса маряви Шкайти пъшкядемась. Кочксезень мокшень фольклорсь, ётафнезень синь рузонь кяльс (ёфкст «Пяльхкяпряня», «Ленгянь и сиянь кошельня», «Колма братт колмонест», «Кода цёрась служась солдатонди» и стак тов). 1912 кизоня Москуса лиссь «Песни и думы народного учителя (Ломаттнень тонафтыть моронза-арьсеманза.)» валморань кярьксоц, кона лувондови мокшень ушетксокс од мокшень кяльвалти. Захар Дорофеев тюрьсь васенце масторлангонь тюрембингса. Торпингта мельдень кизотнень вятсь тонафтыень ди ломаньпуромксонь тефт. Сонь лезксонц вельде [[Мокша мастор|Мокша масторса]] ди [[Пенза|Пенза аймакса]] панчфтольхть мокшень тонафтомвастт. Сон сёрмадозе «Валда ян» букварь, «Пиже пакся» морафтома кинига, эрямопингонь тонафтома китапть, мокшень тонафтомвастонди методиконь вятемовалкст. Ётафтозень мокшень кяльс [[Лермонтов, Михаил|М. Ю. Лермонтовть]], [[Кольцов, Алексей|А. В. Кольцовть]], [[Некрасов, Николай|Н. В. Некрасовть]], [[Тютчев, Фёдор|Ф. И. Тютчевть]] валморасна. Дорофеень Закарь кулось 18 июльковста 1952 кизоня [[Моску|Москуса]]. 1990 кизоня Мордовиянь кинигань нолдамаста лиссь сонь валморанзон кинига «Пацяяф мяльхть».

==== Киниганза ====
*«Песни и думы народного учителя/Ломаттнень тонафтыеть моронза-арьсеманза». Моску, 1912
*«Валда ян» мокшень букварь, 1925
*«Пиже пакся» морафтома кинига, 1928
*«Эрямопингонь тонафтома китап», 1929
*«Пацяяф мяльхть.» Саранош, 1990

{{керф}}

[[Category:Сембе]]
[[Category:Кяльвалсь (литературсь)]] 
[[Category:Мокшень сёрмадыхне]]

[[ru:Дорофеев, Захар Фёдорович]]
[[tt:Захар Дорофеев]]
[[uk:Дорофеєв Захар Федорович]]
