[[Image:Zakhar_Dorofeev.jpg|thumb|right]]
'''Дорофеень Закарь''' ({{Lang-ru|Захар Фёдорович Дорофеев}}[[1890]]—[[1952]]) —  мокшень валморайсь, ётафтысь, тонафтысь, од мокшень кяльвалть ушедыец. Шачсь  марайковть 4-це шистонза, 1890 кизоня [[Салазгярьге|Салазгярьге]] велеса Спасскяень уезса, [[Томбу|Томбунь аймакса]] (тяни [[Мордовия|Мордовия республикать]] [[Тарбей|Тарбеень районць]]) мокшень тъналса. 

==== Сёрмадомац ====
Сёрмадсь мокшень, рузонь кяльса. Валморамасонза улихть мотифт, коса маряви Шкайти пъшкядемась. Кочксезень мокшень фольклорть, ётафнезень синь рузонь кяльс (ёфкст: «Пяльхкяпряня», «Ленгянь и сиянь кошельня», «Колма братт колмонест», «Кода цёрась служась солдатонди» и стак тов). 1912 кизоня Москуса лиссь «Песни и думы народного учителя (Ломаттнень тонафтыть моронза-арьсеманза.)» валморань кярьксоц, кона лувондови мокшень ушетксокс од мокшень кяльвалти. Захар Дорофеев тюрьсь васенце масторлангонь тюрембингса. Торпингта мельдень кизотнень вятсь тонафтыень ди ломаньпуромксонь тефт. Сонь лезксонц вельде [[Мокша мастор|Мокша масторса]] ди [[Пенза|Пенза аймакса]] панчфтольхть мокшень тонафтомвастт. Сон сёрмадозе «Валда ян» букварть, «Пиже пакся» морафтома кинигать, эрямопингонь тонафтома китапть, мокшень тонафтомвастонди методикань вятемань валкст. Ётафтозе мокшень кяльс [[Лермонтов, Михаил|М. Ю. Лермонтовть]], [[Кольцов, Алексей|А. В. Кольцовть]], [[Некрасов, Николай|Н. В. Некрасовть]], [[Тютчев, Фёдор|Ф. И. Тютчевть]] валмораснон. Дорофеень Закарь кулось 18 июльковста 1952 кизоня [[Моску|Москуса]]. 1990 кизоня Мордовиянь кинигань нолдамаста лиссь «Пацяяф мяльхть» сонь валморанзонды книгась.

==== Киниганза ====
*«Песни и думы народного учителя/Ломаттнень тонафтыеть моронза-арьсеманза». Моску, 1912
*«Валда ян» мокшень букварь, 1925
*«Пиже пакся» морафтома кинига, 1928
*«Эрямопингонь тонафтома китап», 1929
*«Пацяяф мяльхть.» Саранош, 1990

{{керф}}

[[Категорие:Кяльвалсь (литературсь)]] 
[[Категорие:Мокшень сёрмадыхне]]
[[Категорие:Википедие:Лопалангот]]
