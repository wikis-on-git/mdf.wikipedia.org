[[Няйф:Куликова.jpg|thumb|right|250px|Куликова Санда]]

'''Куликова, Санда''' ({{lang-ru|Куликова (Чиркова) Александра Николаевна) (6.3.1943, тяниень Мордовиянь [[Орозаень район|Орозаень райононь [[Од Веле|Од Велесь]]), морайсь. Рузмасторонь (1986), Мордовиянь (1997), калконь артистсь, Рузмасторонь (1976), Мордовиянь (1972) казьф артистсь, Мордовиянь культурань казьф покайсь (1967). Мордовиянь Масторонь казнень лауреат (1979). Мокшава. Морси мокшень, эрзянь эди рузонь калконь морхт, Рузмасторонь эди Мордовиянь композиторхнень лирикань эди пеетькшнемань морснон. Рузмасторонь культуронь шмтнень ётафтомста ульсь Азербайджанца, Узбекистанца, Туркменистанца, Рава лангонь республикнень эса, Москуса (1970 кизотне), "Советонь Сотксонь калконь ялгаксшинь фестивальхнень" ётафтомста - Таджикистанца, Киргиз масторса, Беларузмасторса (1980 кизотне), "Умарина", "Лайме" ансамблятнень мархта ульсь [[Полень мастор|Польшаса], [[Германие мастор|Германие масторса]], [[Чехмастор|Чехмасторса]], [[Словакие|Словакиеса]], [[Китай|Китайса]], [[Суоми мастор|Суоми масторса]] ди иля масторса. 1985 кизоня "Мелодия" сембе Сотксонь фирмась нолдазе Куликовать "Мон кельгса Рузмасторозень" гигант-дисконц, 1998 - аудиокассетоть. 1991 кизоня тиф колганза документонь фильма "Уледа павазуфт, ломатть!" лем ала (Самарань ТВ студиясь).

==== Кяльвалсь ====
Энциклопедия «Мордвась» Саранск, 2006 к. 660 л.

{{керф}}

[[Категорие:Культурсь]]
[[Категорие:Седямась]]
[[Категорие:Морамась]]
