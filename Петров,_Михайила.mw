[[Няйф:Петров.jpg|thumb|right|200px|Петров М.Т.]]

Петров Михаил Трофимович (19.10.1924, тяниень МР-нь Инсарскяй райононь Мордовскяй Паёвка велесь), прозаик, журналист. МР-нь народнай писатель (1995). Россиянь писателень союзонь член (1975). Мокша. «А было так» васенце повестец азондсь мордовскяй велеть войнада мельдень эряфонц колга. Петров сёрмадсь аф фкя историческяй произведения, синь козякофтозь мордовскяй романистикать. Содаф Петровонь «Румянцев-Задунайский» романоц, произведенияса няеви вии личность историяса вастоц, азондови ся пингть колга, мзярда мордовскяй народсь сувась Российскяй государствав. XVIII-XIX веконь Россиять няйсаськ Ф.Ф.Ушаковонь колга «Боярин Российского Флота» историческяй романцта. Произведенияса корхтави адмиралть моря лангонь походонзон колга, няфтеви Ушаковонь эряфоц родовой имениясонза Мордовияса. Романистсь Петров мордовскяй народть эряфонц няфтемста кепсевсь марнек Россиянь и мировой историянь тефненди. Сон сёрмадсь «Красный колос» политическяй роман. Национальнай историять писательсь арьсекшнесы «Алёна Арзамасская» романца, тяса мртцетяма 1670-1671 кизонь Крестьянскяй войнати. Петров – мордовскяй литературань вельмофтемань и виияфтомань Фондть правлениянц председателец (1992).

==== Кяльвалсь ====
Энциклопедия «Мордвась» Саранск, 2006 к. 513 л.
