[[Няйф:Fra Angelico-Annunciatory Angel-detail.jpg|thumb|right|250px|Анголь, Fra Angelico]]
'''Анголь''' ({{lang-el|ἄγγελος}}) – шкаень кучфсь, конась ванфтсы ломанть и тии теенза цебярь. Няфневи ёмла шабанякс акша щамса, паця мархта. 

=== Анголь Кристозшиса ===
Мокшэрзятнень эрямас анголень няйфоц сувась кристозшить примамда меле (XVII – XVIII сядокизоста). Кода арьсесть инголи, эрь ломанть ули эсь анголь, кона шары эсь лангозонза и ломанць эряй снярс, мзярс ангольсь ащи сонь види лафтубрясонза.

===Анголь Иудаизмаса===

===Анголь Мокшень койса===
Ангольхть энялькшнесть шумбрашинкса, цебяренкса, оцю тевонь кида инголе. Ломаттне пельсть юмафтомс ангольсна и тя пелемась тись лама примета, суеверия и аф мярьгомат: афольхть мярьге сельгомс види лафтубрява – тоса ащи анголь; сельгат вальмава – поват анголень сельмос и сон туй эздот; кда ушу лоткат кить лангс – анголь аф ётави мархтот кить туркс и туй эздот; сярят кить лангс – анголень сельмос поват – каттанза анголень Верондамать коряс, кудста лисемста най эряви тердемс мархтот анголь, штоба сон молель мархтот и ванфтолензе.

Анголень айнемань няйфоц сотовсь ломанть кержи и види ширенц мархта. Ломанть види ширец лувовсь эрямакс, цебярькс, а кержись – куломакс, аф цебярькс. Сяс арьсесть: види кядсь китни – козякодомати, сельмось – цебяренди, сельмокабась – васедемати; пилесь увнай – цебярь кулянди. Види шири ёнца ломанти афольхть мярьге удомс – анголь аварьдема кармай, теенза аш коса удомс. Кода арьсесть ломаттне, види ширесь максы удалама, кержись – меколанкт. Стямс васта лангста, карьсемс пилькнень, сувамс куду эряви най види пильгса – кись кармай апак пякстак ангольти. Сяс и шамать шталезь види кядьса – ангольть штатанза и тяка пингть бславатанза; шиньберьф ванфтсы ломанть эряфонц. Кда апак содак ломанць шталезе шаманц кержи кядьса, то арьсесть, што курок сай аф цебярь. Меккятть шталезь шамаснон ведуттне, содай ломаттне, конат тиихть кальдяв ломанти.

{{керф}}

[[Категорие:Кристозши]]


[[ne:परी]]
