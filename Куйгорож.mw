[[Няйф:Tulilautta3.jpg|right|thumb|200px|Куйгорожсь машты арамс лии толкс]]
'''Куйгорож''' — мокшень айнемань эряйкссь, кудонь ванысь нармоннень ронга ди ломанень пря мархта. Машты арамс [[лии тол|лии толкс]]. Куйгорожсь шаченды васенце тундань корожень алста, конань сокай-види ломанць сявозе вирьста корожень пизоста (пим песта) эли равжа саразонь алста эди кармай улема равжа, аф няевикс киндиге. Алхнень «нарвасазь» колма эли кота таргонят синць азорхне, кирдьсазь тя алхнень кавлалост. 

=== Этимологиесь ===
Тонафтфне арьсихть тя айнемань эряйксть няйфоц, улема, малады гаруданди. Путт ваксс сибиронь туркатнень ''хан-кэрэдэ'' — кафта айнема инголе няи нармотть.<ref>Ахметьянов Р. Г. Общая лексика духовной культуры народов Среднего Поволжья, Москва, 1981</ref>. Малады венгерань Лидерцти. Путт ваксс татаронь ''койгыраш'', ''кыйгырыш'' — ёфксонь паваз нармонць, конась шачи кафтасть айгорхнень ёткса. Чуважекс тя паваз нармоньди мярьгихть ''куйкăрăш''. Чувашнень арьсемаснон коряс сон кирьхксшка нармоннясь, конась шачи сисем кизонь атёкшень алстонза. Эрзят мярьгихть куйгорожти «трямка».

=== Куйгорожть няйфоц айнемаса ===
Куйгорошт аф фкя лацот: пряц нармонень, пулоц куень; ёмла катоня лаца аф няеви путксонзон потмоса кяскавнянят, коза суваль кафта фунтт сёра; лефкскя лаца, кона, азкснень коряс, арси ёмла суронь сереняса ломаннякс — салмоксонь кирдишка, кона сисем кизот кармай касома и эряма пянакуд ала, мзярс аф касы кенерьбакарьшка ди аф сяви вий покодемс кудазорти. Шачемда меле куйгорож аф няеви (эсь прянц няфнесы шуроста).

[[Шокша (ломатть)|Шокшетнень]] айнемаснон коряс куйгорожт маштольхть арама сараз лефксокс интай эрь пингть синь прясна – ломанень. Синь тернесазь кудазорхне конат васенце тундань шобда шиня якайхть калмалангс эди маштозь терделезь куйгорожть. Кудазораватне, конатнень колга корхтальхть синь кирдихть куйгорожть оцю илатненди путнельхть ям сяканя. 

Куйгорожсь эрь пингть анай тев нъльне мзярда тиф ульсь сембось. Сон козякофтсы эсь кудазоронц, якай ракшатнень мельге, раштафтсыне синь, эди стак тов. Машты тиемс покоди пяк курокста (фкя веста маштоль путомс куд, кардаз, сокамс паксять, видемс сонь, кочкамс сёрать, тиемс сядошка ярхцамбяль).

Куйгорож аф кяжи, дяряй азорсь юкстасы максомс сондеенза тев сон машты сембе тифонц юмафтомс и ёфси сонь кадомс. Тя анзяфкс лездыть эзда явомс кудазорсь максси теенза аф тиеви тев: тиемс карькс шуварста, шяйста ёрямс ведть ди ст. тов. Эста куйгорожсь юмай эли арай кодамога ракшакс.

Куйгорожт маштольхть саламс кудазорти, кепотьксонди, шабратнень пяльде сёра, ярмак и стак тов. Сяс ся тъналхненди, коса, кода арьсесть, кирдсть куйгорожть ульсь колгаст кальдяв арьсема, кирдсть аф цебярь мяль. Азкснень коряс, лия азоронь куйгорож салалезь азомок башка эсь лацонь мормацяма. Куйгорожть кирделезь кудса эли латала. Андсы куйгорожть кудазорсь. Куйгорожть мзярда марясы эсь куломанц, ушеды «колендема» (тиема аф цебярь).

«Кугорож сон эрей ёжу ломантть мархта, кие яла истиенза пранай,  бта белка. Симбе вастоняц чистай, кудоц лембоне. Те авати мерьгихть: бта куйгорожке». <ref>В.Д. Алемайкина Материалы по языку и фольклору села Кижеватово (Селиксы) Пензенской области, Пензенский государственный педагогический университет им. В.Г. Белинского. — Пенза, 2002.—С.150.</ref>

=== Куйгорожсь архтомаса ===
[[Image:Aleshkin's Kujgoruzh.jpg|thumb|right|150px|Андрей Алёшкинть «Куйгорошсь».]]
   
=== Куйгорожсь кяльвалса ===
Валентина Мишанина сёрмадсь налхкома «Куйгорож» тя сире мокшень ёфксть коряс.

=== Куйгорожть анимациеса ===
[[Image:Kujgoruzht.jpg|right|thumb|200px|Юрий Дыринть Куйгорошсь]]
Рузмасторонь «Пилот» студиясь содаф эрзянь архты Юрий Дыринть архтоматнень коряс тись мазыдонга мазы «Куйгорож» анимациесь. Сонь нолдазь июньковста 2007 кизоня. Режиссёрсь ди сценарийть тиец Сергей Меринов. Анимациесь тиф рузонь кяльса, фильмса кайгихть Торама полгать кунардонь мокшень морхне «Тага эряза Шкай!» альбомста. Фильмсь сявозе Мосфильм студиять казненц кода ине пара 2007 кизонь анимациесь ди улхкомба кучфоль Берлину Анимациень Фестивали.

=== Кяльвалсь ===
* УПТМН. Мокшанские сказки/Мокшень ёфкст. 3-це томсь, 1-це пакшец. Саранош, 1966; 
* Легенды, предания, былички/Айнемат, ёфкст, азкст. 10-це томсь, Саранош, 1983
* Мордовское народное устно-поэтическое творчество. Саранош, 1975
* Мишанина В.И. Вальмафтома куд. Саранош, 2002, ISBN 5-7595-1504-7

=== Кучфтемат ===
{{Лятфтамат}}

=== Ушеширень кучфтемат ===
*[http://www.folklore.ee/rl/folkte/sugri/mordva/ersa/myto2/koi-8/sisu.html Мокшерзянь мифологиясь]
*[http://rutube.ru/search.html?page=index&search=%CB%D5%CA%C7%CF%D2%CF%D6&x=0&y=0 Куйгорож анимациесь Rutube.ru лопаса]

[[Category:Сембе]]
[[Category:Культурсь]]
[[Category:Айнематне]]
[[Category:Мокшень айнематне]]

[[bn:আলেয়া]]
[[bcl:Santilmo]]
[[ca:Foc follet]]
[[cs:Bludička]]
[[de:Irrlicht]]
[[en:Will-o'-the-wisp]]
[[es:Fuego fatuo]]
[[eo:Vaglumo]]
[[fr:Feu follet]]
[[fur:Liende dal Fûc Voladi]]
[[hu:Lidérc]]
[[is:Hrævareldar]]
[[it:Fuoco fatuo]]
[[ja:ウィルオウィスプ]]
[[la:Ignis fatuus]]
[[lv:Malduguns]]
[[mdf:Куйгорож]]
[[nl:Dwaallicht]]
[[no:Lyktemann]]
[[nrm:Bélengi]]
[[pl:Ognik (demon)]]
[[pt:Fogo-fátuo]]
[[ru:Блуждающие огни]]
[[simple:Will o' the wisp]]
[[fi:Virvatuli]]
[[sv:Irrbloss]]
[[uk:Вогники мандрівні]]
[[vo:Späkalit]]
[[vls:Dwoallucht]]
[[zh-yue:鬼火]]
[[zh:鬼火]]
