'''Куйгорож''' - мокшень ёфксонь айнема эряйкссь, кудонь ванысь нармоннень ронга ди ломанень пря мархта. Машты арамс [[лии тол|лии толкс]]. Улема, сонь няйфоц малады [[гаруда]] нармонненди<ref>Ахметьянов Р. Г. Общая лексика духовной культуры народов Среднего Поволжья, Москва, 1981</ref>. Малады венгерань Лидерцти. 

Куйгорожсь шаченды васенце тундань или корожень алста, конань сокай-види ломанць сявозе вирьста корожень пизоста (пим песта) эли равжа саразонь алста эди кармай улема равжа, аф няевикс киндиге. Алхнень "нарвасазь" колма или кота недялят синць азорхне, кирдьсазь тя алхнень кавлалост.

Куйгорошт аф фкя лацот: пряц нармонень, пулоц куень; ёмла катоня лаца аф няеви путксонзон потмоса кяскавнянят, коза суваль кафта фунтт сёра; лефкскя лаца, кона, азкснень коряс, арси ёмла суронь сереняса ломаннякс - салмоксонь кирдишка, кона сисем кизот кармай касома и эряма пянакуд ала, мзярс аф касы кенерьбакарьшка ди аф сяви вий покодемс кудазорти. Шачемда меле куйгорож аф няеви (эсь прянц няфнесы шуроста).

[[Шокша (ломатть)|Шокшетнень]] айнемаснон коряс куйгорожт маштольхть арама сараз лефксокс интай эрь пингть синь прясна – ломанень. Синь тернесазь кудазорхне конат васенце тундань шобда шиня якайхть калмалангс эди маштозь терделезь куйгорожть. Кудазораватне, конатнень колга корхтальхть синь кирдихть куйгорожть оцю илатненди путнельхть ям сяканя. 

Куйгорожсь эрь пингть анай тев нъльне мзярда тиф ульсь сембось. Сон козякофтсы эсь кудазоронц, якай ракшатнень мельге, раштафтсыне синь, эди стак тов. Машты тиемс покоди пяк курокста (фкя веста маштоль путомс куд, кардаз, сокамс паксять, видемс сонь, кочкамс сёрать, тиемс сядошка ярхцамбяль).

Куйгорож аф кяжи, дяряй азорсь юкстасы максомс сондеенза тев сон машты сембе тифонц юмафтомс и ёфси сонь кадомс. Тя анзяфкс лездыть эзда явомс кудазорсь максси теенза аф тиеви тев: тиемс карькс шуварста, шяйста ёрямс ведть ди ст. тов. Эста куйгорожсь юмай эли арай кодамога ракшакс.

Куйгорожт маштольхть саламс кудазорти, кепотьксонди, шабратнень пяльде сёра, ярмак и стак тов. Сяс ся тъналхненди, коса, кода арьсесть, кирдсть куйгорожть ульсь колгаст кальдяв арьсема, кирдсть аф цебярь мяль. Азкснень коряс, лия азоронь куйгорож салалезь азомок башка эсь лацонь мормацяма. Куйгорожть кирделезь кудса эли латала. Андсы куйгорожть кудазорсь. Куйгорожть мзярда марясы эсь куломанц, ушеды "колендема" (тиема аф цебярь).

Кугорож сон эрей ёжу ломантть мархта, кие яла истиенза пранай,  бта белка. Симбе вастоняц чистай, кудоц лембоне. Те авати мерьгихть: бта куйгорожке. <ref>В.Д. Алемайкина Материалы по языку и фольклору села Кижеватово (Селиксы) Пензенской области, Пензенский государственный педагогический университет им. В.Г. Белинского. — Пенза, 2002.—С.150.</ref>
   

== Кяльвалсь ==
<references />
== Кинигатне ==
* УПТМН. Мокшанские сказки/Мокшень йофкст. 3-це томсь, 1-це пакшоц. Саран ош, 1966; 
* Легенды, предания, былички/Айнемат, йофкст, азкст. 10-це томсь, Саран ош, 1983
 
----
==Кучфтемат==
http://www.folklore.ee/rl/folkte/sugri/mordva/ersa/myto2/koi-8/sisu.html


[[Category:Сембе]]
[[Category:Культурсь]]
[[Category:Айнематне (мифологиесь)]]
[[Category:Мокшень айнематне|К]]
