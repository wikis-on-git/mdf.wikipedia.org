[[Няйф:Сайгин.jpg|thumb|right|500px|Сайгин Михаил]]

Сайгин Михаил Лукич (21-це ноябрь ковсь, 1913-це кизось, Ёжка велесь, Мордовия Республикась — 27-це апрель ковсь, 2007- це кизось, Саранск ошсь, Мордовия Республикась) —мокшэрзянь-мокша писательсь, прозаиксь, СССР-нь Писателень Союзонь членць (1962), Мордовскяй АССР-нь заслуженнай писательсь (1983), Мордовскяй AССР-нь Государственнай премиянь Лауреатсь (1993), Мордовия Республикань Народный писательсь (2003), Великай Отечественнай войнань II-це группань  инвалидсь, ветеранць. 

== Биографиясь == 
=== Идькс пингоц ===
Шачсь 21-це ноябрьста 1913-це кзоня Мордовия Республикань Ковылкинскяй райононь Ёжка велеса ашу семьяса. 
Аляц — Лука Иванович 1914 –це кизоня ульсь  мобилизованнай  Васенце Мировой войнаса, тоса сон и кулось. Шабатнень касфтозень тядяц — Анна Демидовна. Ёжка велеса, коза сувсесть нинге колма веленят, ульсь аньцек фкя аф оцю школа, коса эрь кизоня тонафнесь 10-15 шаба. Михаил тонафнесь аньцек 5-це классти молемс.  1927-це кизоня кальдяв урмать эзда кулость сонь тядяц и Анна сазороц. Илядомок сиротакс сазоронц мархта, тейнза савсь кадомс тонафнемац и ушедомс работама.
1929-це кизоня, мзярда Сайгин ульсь велень комсомолонь и од ломанень активть организаторкс, Ёжка велеса ётафнесь коллективизация. 
1930-це кизоня сон кучфоль тонафнема мокшэрзянь краевой Совпартшколав. Школать аделамдонза меле (1933-це кизоня) сонь кучсезь практикас Ковылкинскяй райононь Шенгарино вели, коса ся пингть ётафневсть Советскяй властень пингонь сембе мероприятне. Лама тевда тиемда меле, Михаил Сайгинонди савсь велеса панжемс колхоз. Тянкса сонь и сонь маластонь ломанензон аф весть гразьсезь: васенцеда синь пяк пикссезь, омбоцеда, мзярда синь ётафнесть ашу ломатненди пуромкс, бандиттне пякстазь ушень ширде кенкшть и крьвястезь изба-читальняснон. Аньцек «кеньжешканяда» синь илядсть живста.

=== Трудовой деятельностец === 
Михаил Сайгинонь сембе  трудовой деятельностец ульсь сотф партийнай работать, журналистикань и литературнай  тефнень мархта. 1930-це кизотнень пингста — «Знамя Ленина» Ковылкинскяй районнай газетать редакторонц полафтыец, сяда меле «Комсомолонь вайгяль» («Голос комсомола», 1937—1941), «Мокшень правда» (1949—1950), «Труд» (1950) газетатнень отделонь заведующайкс.
1949-це кизоня  аделазе Горьковскяй межобластной партийнай школать, а 1954-це -  ЦК КПСС – ть видеса Высшай партийнай школать.
1950-це кизоста сявомок 1956-це кизоти  молемс — Мордовскяй обкомонь ВКП(б)-ть пропагандань и агитациянь отделть видеса инструктор.
1956-це кизоста сявомок 1958-це кизоти молемс — Мордовскяй АССР-нь Министрань Советть видеса радиовещаниянь и телевидениянь политвещаниянь Комитетть редактороц. 
Ноябрьста, 1957-це кизоня, примаф СССР-нь журналистонь Союзу.
1958 - 1970 кизотнень — «Мокша» журналса ответственнай редактор.

=== Великай Отечественнай войнась === 
1941–це  кизоть ушетксста Михаил Сайгин ульсь сявф  армияв, коса сонь кенярезе Великай Отечественнай войнась. 1942-це кизоня сон арась  Советскяй Союзонь Коммунистическяй партиянь членксь. 1943-це кизоня аделазе Пушкинскяй танковай училищать. Примась участия васенце Украинскяй и васенце Белорусскяй фронттнень эса танковай взводонь и ротань командиркс. Васенце Гвардейскяй Краснознамённай танковай армиять мархта ётазень бойхнень  Курскяй сражениятнень эзда сявомок Берлинскяйхненди молемс. 
Великай Отечественнай войнать пингста Родинаньке кеветиецеда максесь салют  Гвардейскяй армияти, отмечая высоко-профессиональное исполнение личным составом приказов Верховного Главнокомандующего.
Главнай задачакс танковай ротаса, коса служась Сайгин, ульсь сувамс вракть тылозонза и сембе стакать сявомс эсь лангозонза. «Земной ад» лем ала лятфнеманзон  эса  Михаил Сайгин сёрмады: «1943-це кизоня минь армиясонк ульсь тиф батальон особого назначения, конань задачац ульсь – сувамс вракть тылозонза и срафтомс ингольце моли эшелонттнень. Батальонць  ащесь авиациянь и морской флотта башка, сембе родонь войскань часттьнень эзда. Тя батальонца  танкисттнень няфтезень минь ротаньке. Васенце  рейдсь, коса тейне савсь  участвовондамс, ульсь  Казатин  узловой станциянь районць.  Казатинти пачкодеме шобдава пяли, сахарнай заводть видеса минь озаме кяшема вастс. Мзярда совсем валдашкодсь, заводонь стенатнень ваксста минь няеме оцю штабелькс мараф шавф ломанень телат. Лама ульсь  содаф фашисттнень кяжи шиснон колга, но тяфтама картина монь няень васенцеда. Виденцян, тяфтама страшнай картинась сядонга пяк эвфтемазь и нинге сядонга пяк фашисттне арасть тейнек аерксокс. А эста корхнекшнесть: «Аф эряви врагть сяськомс снярс, мзярс сон аф аерттанза“. Тяни ламонцне тя теориять  аф лувсазь виде шикс,  лувсазь сонь кода аф ломанень инстинктокс, но эста тейнек сон лездсь. Целай неделя минь ётафтоме вракть тылсонза: тапасть воинскяй эшелоттне, конат мольсть фронту, вракть тепловой базанза, но и миньге цебярь ашеме няй…».
Михаил Сайгин ульсь кафсть контуженай, Великай Отечественнай войнаста мрдась   II–це  группань инвалидокс. 
Сон казьф Отечественнай войнань 1-це и 2-це степенень орденца,   «За взятие Берлина», «За победу над Германией в Великой Отечественной войне 1941—1945 гг.» и лия медальса.

=== Литературнай и журналистикань деятельностец === 
Михаил Сайгинонь литературнай деятельностец ушедсь 1930-це кизотнень пингста. 1937 – це кизоста сявомок сонь стихотворениянза лисендсть «Комсомолонь вайгяль» («Голос комсомола») газетаса.
Эсь афкуксонь  писателькс араманц Михаил Сайгин музе художественнай прозаса. Великай Отечественнай войнаста мрдамда меле сон эсь азксонзон  и повестензон эса шарфнесь мяль социально-бытовой проблематнень и войнада мельдень строительствань кизефкснень лангс. («Мундштук» 1959, «Пси седи» («Огненное сердце», 1961), «Алянь цёра» («Папин сын», 1962), «Тядянь седи» («Материнское сердце», 1980), и лиятне). Главная отличительная черта этих произведений — обостренное чувство живого восприятия конкретных жизненных фактов, лирическое отношение к доброте человеческой души, стремление через положительные начала к воспитанию на лучших народных традициях.
Сайгинонь лемонц мархта сотф  мокшэрзянь романть-трилогиять вииямац. Васенце трилогияти сувасть романтте «Давол» («Ураган», 1974), «Крхка ункст» («Глубокие корни», 1976), «Ляпе кожф» («Теплый ветер», 1980), конатнень эса  авторсь пяк крхкаста няфтезень войнада меле мокшень велеса эсь героензон судьбаснон. Омбоце трилогиясонза  — «Стака паваз» («Трудное счастье», 1988—1993) Михаил Сайгин художественнайста няфнесы мокшень велеть эряфонц революцияда ингольдень кизотнень. Сайгинонь трилогиянза арасть пяк содавиксокс, а «Трудное счастье» трилогияц инкса тейнза максфоль  Мордовия Республикань  Государственнай премия  (1993).
1997-це кизоня лиссь рузонь кяльса «Разломы» романоц. Мокшэрзянь литератураса  Михаил Сайгин васенцеда няфтезе Великай Отечественнай войнань фронть эса танкисттнень тюремаснон.  («Ураган»).
1962-це кизоста сявомок Михаил Сайгин лувондови  СССР-нь писателень Союзонь членкс. 1983-це кизоня  Михаил Сайгинонди максфоль МАССР-нь Заслуженнай писателень лем, 1993-це кизоня  — МАССР-нь Государственнай  премиянь Лауреатонь лем,  2003-це кизоня — Мордовия Республикань Народнай писателень лем.
Михаил Сайгинонь произведениянза ётафтфт рузонь, чувашень, карелонь, удмуртонь, марийскяй и лия народонь кяльс. 
1977-це кизоня  27-це сентябрьста США-нь Колумбийскяй университста в библиотеку им. Салтыков-Щедринонь лемса библиотекати (г. Санкт-Петербург) сась   Михаил Сайгинонь «Глубокие корни» книганц коряс вешфкс.

=== Куломась ===
Кулось Михаил Лукьянович Сайгин 2007-це кизоня 27-це апрельста эсь квартирасонза, Саранск ошса 93 кизоса.

== Михаил Сайгинонь библиографияц ==
==== Трилогиянза==== 
Васенце трилогияц:
* 1974 кизось — «Давол» («Ураган»)
* 1976 кизось — «Крхка ункст» («Глубокие корни»)
* 1980 кизось — «Ляпе кожф» («Теплый ветер»)
Нолдаф  мокшэрзянь - мокша и рузонь кяльса.

Омбоце трилогияц: «Стака паваз» («Трудное счастье»)
* 1988 кизось — Васенце книгась: Мокшэрзянь велеть эряфоц Великай Октябрьскяй социалистическяй революцияда ингольде, советскяй властть тиевомац. 
* 1990 кизось — Омбоце нигась: главнай геройхне арасть народнай властть аралама, тюрьсть гражданскяй войнаса. 
* 1993 кизось —Колмоце книгась: Васенце кафта книгатнень главнай геройхнень шабасна тиихть од эряф велвеса 20-30-це кизотнень пингста. 
Мокшэрзянь - мокша кяльса. 
«Стака паваз» книгати максф Мордовия Республикань Государственнай премия  (1993).

==== Иттненди азксонза ====
Азкст мокшень и рузонь кяльса
* 1955 кизось - Расскаст (Расказы), мокшень кяльса
* 1959 кизось — Яблоня (Марлюня), рузонь кяльса
* 1962 кизось — Лихтибря (Родник), мокшень кяльса
* 1966 кизось — Ёжу калня (Хитрая рыбка), мокшень кяльса
* 1968 кизось — Храбрый ёрш, рузонь кяльса

==== Романонза и повестенза ====
* 1997 кизось — «Разломы»
* 2013 кизось — «Сказ о пережитом»
Нолдафт рузонь кяльса.

== Награданза и премиянза ==
* Отечественнай войнань 1-це степенень Орденоц
* Отечественнай войнань 2- це степенень Орденоц (09.06.1945) 
* «За прорыв в столицу Германии Берлин» Орденоц  (23.04.1945)
* «За взятие Берлина» медалец ( 02. 05.1945)
* «За победу над Германией в Великой Отечественной войне 1941—1945 гг.» медалец 
* Мордовия Республикань Народнай писатель (2003)
* Мордовскяй АССР Государственнай премиянь Лауреат (1993)
* Мордовскяй АССР Заслуженнай писатель (1983)

== Примечаниясь == 
* Наградной документтне мувихть электроннай банкста   «Подвиг Народа» документть эзда (архивнай материалхне ЦАМО, ф. 33, оп. 686196, д. 4228, л. 1, 5, 6)
== Ссылкась == 
* Сайтсь http://saigin.ru/ 
* Писатели Советской Мордовии: библиографический справочник. — Саранск, 1958.
* Библиотека мордовской литературы
* Фундаментальная электронная библиотека «Русская литература и фольклор»
* Саранск ошса ётафтовсь лама мероприятия, конат лемтьфт содаф мокшэрзянь писательть М. Л. Сайгинонь 100 кизонь топодеманцты  
* Источниксь «http://ru.wikipedia.org/w/index.php?title=Сайгин,_Михаил_Лукьянович&oldid=63864398» 

{{керф}}

[[Категорие:Содаф ломатть]]
[[Категорие:Мокшень сёрмадыхне]]
