[[Няйф:Сураев-Королев.jpg|thumb|right|200px|Сураев-Королев Г.И.]]

'''Сураев''' '''–''' '''Королёв''' '''Георгий''' '''Иванович''' (19.4.1922, тяниень МР-нь Старошайговкяй райононь Кулдым велесь – 23.2.2000, Саранск ошсь), фольклорист, композитор, педагог, хоронь дирежер. РСФСР-нь искусствань заслуженнай деятель (1982), МАССР-нь искусствань заслуженнай деятель (1965). Россиянь КС член (1963), МАССР-нь Государственнай премиянь лауреат (1973). Мокша. 1956-1977 – Саранскяй музыкальнай училищань педагог. Сёрмадсь вокальнай, хоронь, инструментальнай лама жанрань произведеният. Тяштсь «Последний суд» фантастическяй оратория хоронди, солистонди, балетонди, лувиенди, симфоническяй оркестранди (либреттось авторть, 1973), кафта струннай квартет, спектаклянди музыка, морот, хорхт, пьесат фортепиананди и скрипканди. Лама тись мордовскяй фольклористикаса – лама вайгяльса морамась, мордовскяй народнай мороть ладовай ширец. Сёрматкшнесь народнай морот. Тись хоронди мордовскяй народнай моронь обработкат. Содаф кода хоронь дирежер, «Келу» ансамблять пуроптыец. Тяштсь методическяй пособия – «Специальные технические приёмы развития музыкальных способностей (систематический курс сольфеджио в 350 уроках»), 1978. Сураев – Королёв аноклась сборникт: «Мордовские народные песни» (М., 1957, марса Л.С.Кавтаськинонь мархта), «Мордовские народные песни» (Саранск, 1969), «С песней по жизни» (1989), «Тебе пою, моя Мордовия» (1990). Сёрмадсь статьят национальнай музыкальнай искусствань кизефкснень коряс. 60-70-це кизотнень – РСФСР-нь КС правлениянь член и Верховноволжскяй композиторскяй организациянь правлениянь член. 1965-1982 кизотнень вятезе Мордовиянь композиторонь объединениять. Казьф Отечественнай войнань 1 степенень орденца, «За отвагу» медальса.

==== Кяльвалсь ====
Энциклопедия «Мордвась» Саранск, 2006 к. 657 л.
