[[File:Русские христианские рождественские колядки.jpg|thumb|200px|Калядань шись ]]
'''Калядань ши''' – кунардонь мокшень илась. [[Роштува|Роштувань]] ёткть ётафневсть калядань шит. Мокшень арьсемаса тя шиня шачсь сонць Шись. Тя шиня анасть цебярь сёра. Шабатне шить, а эзрай ломатть  илять якасть кудста кудс, морсесть [[каляда (мор)|калядат]], арьсесть кудазорхненди пара шумбраши, козя сёра од кизоста. Калядань морсихнень каванякшнезь модамарь, [[снав]], [[капста]], [[чивге]] мархта калядань пярякат. Морсихнень азорть кудонц вакска ётнемась лувондовсь аф цебярьс. Калядань морайхне марязь пряснон аф анцинякс а вярдень кучф ломанькс. Синь исть эняльде а вешсть каванямбяль. Кунардонь калядань моротнень морсезь вальмала эли кудонголе. [[Роштувань морот|Роштувань моротнень]] морсезь аньцек кудса.
[[Роштувань карша|Роштувань карша]] калядань морсихне почерясть азорхнень лангс сёра ди иля видьмот. Сидеста калядань морсикс якасть урта ваныхне. Синь мархтост каннесть атякш эли сараз, сувасть куду, нолдазь кияксу атякшть. Кудазоравась андсы нармонтьке, тоса сонценьге нармоненза фалу улелельхть шумбрат эди топоцьтот. Шачемань-раштамань ширеть калядань морсихне няфнезь шамафкснонга вельде. Синь путнесть шамазост алашань эли офтонь шамафкст. Тиендсть эвфти шамафкстка. Шамафкс тиендсть керста эли кагодста, архнезь содса, петфнесть сюрот. Тиклать потмонц аропнезь, тиендсть варянят сельмонди, кургонди и щафнезь прязост. Тяниень пингста ароптф тиклать потмос кърьвястихть штатолня и кандсазь эвфтемкать кядьсост. Калядань морсихнень инголе мольсть [[Роштувань бабатне|Роштувань бабатне]].

[[Category:Культурсь|К]]
[[Category:Мокшень койхть|К]]

[[en:Koleda]]
[[lt:Koleda]]
[[sl:Koledovanje]]
[[uk:Колядки]]
[[ru:Коляда]]
