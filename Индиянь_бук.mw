[[Няйф:Pongamia pinnata (Karanj) near Hyderabad W IMG 7633.jpg|thumb|right|250px|<font color="grey">Индиень бук (панчф) </font>]]
[[Няйф:Starr 080530-4642 Milletia pinnata.jpg|thumb|right|250px|<font color="grey">Индиень бук (шуфта)</font>]]

'''Индиень бук'''<ref>[http://www.botanix.kpr.eu/mdf/index.php?text=22 Вятемовал кода видемс унжань сиви касыкст]</ref> ({{lang-la|Milletia pinnata}}) лопань прашенды шуфттнень эзда фкясь куфтолоттнень тъналста (Fabaceae), конатне сашендыхть Индиеста, сонь тага сидеста касфнихть Пелешинь-Шистяма Азиеса.

Сон уленди 15–25 метрашка серес эди сонь пяк шову пряц. Панчфкянза пяк шовине пусмань-пусмань, акша, розань эли сыияф тюсса.

Сон кирди пси ди пиди шинь валда, стане ина коське пинге сяс мес сонь юронза пяк вии. Касонды шуваронь эди кеву модаса, кельги пуронь мода, интай сон касфтови эрь кодама модаса нъльне салунь эса. Сонь сидеста озафнихть коське модаса кода вармада ваксар эли ошева эшксонкса. Судоц моли шпагат эли эчке пикс, равжа резин (эряви калонь кулофнембяльда пъчкафтоманди) нолдаманди. Сон машты кирдемс кожфонь азота, тянь сюнеда сонь касфтсазь осал модаса, модань паранзаманди. Тянь лангс аф ваномок тя шуфтсь кулофни, сон эрявикс пъчкафтоманди. Ведец эди ваец ащи цебярь антицептикокс. Видьмонь вай моли вайтолонди, сапонь эди вадембяль нолдаманди. Тяни сон арси сяда эрявиксокс сяс мес сон кондясти биобензинонь полаткс нолдаманди.

==  Кучфтемат  == 
<references/>  

[[Категорие:Касыксне]]

[[en:Millettia pinnata]]
[[fr:Millettia pinnata]]
[[hi:करंज]]
[[ml:ഉങ്ങ്]]
[[ms:Pokok Mempari]]
[[nl:Pongamia pinnata]]
[[ny:Pongamia pinnata]]
[[ru:Каранджа]]
[[rw:Igiti cy’Ubuhinde]]
[[sw:Pongamia pinnata]]
[[te:కానుగ]]
[[vi:Đậu dầu]]
