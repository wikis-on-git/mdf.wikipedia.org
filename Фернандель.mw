[[File:Fernandel.png|thumb|right|Fernandel, 1937]]
'''Фернандель (Fernandel)''', афкукс лемоц Фернан Жозеф Дезире Контанден (Fernand Joseph Desire Contandin) ([[8 майков]] [[1903]] к. - [[26 февральков]] [[1971]] к.)  - кранцонь (французонь) налхкись - рахафтысь.

==== Эряфонь киц ====
Шачсь Кранцмасторса (Францияса), Марсель ошса, Иняру Дезире шиста. Аляц банконь покодиель, ваймама пингста налхксь кафеса, Сине илялем ала. Фернан васенцеда ушедсь налхкома сире "Шав" театраса мъзярда сон ветель. Мархтонза налхксь сонь брадоц Марсель. Меле Фернан кармась налхкома кода рахафты ди арась содафокс. Кизода меле ушедсь торпингсь ди сонь аляц тусь фронтс.  Торпингта меле аляц сась куду ди ушедсь йомла йархцама васта кудснон маласа. Фернан кармась лезнема теенза. Теенза изь удала тонадомс тя тевти, сон тяряфнесь покамс портса, банкса, интай мезеге пара изь лисе ди сон мърдась налхкома тевс. "Эльдорадо" кабареса Ница ошса сонь арась Фернанделькс: афишаса тяштезь "Вага сонь Фернаноц/Voici le Fernand d'elles". "Сон" ульсь Анриет Манс, Фернанонь ингольдень банкста покай ялганц сазороц, кона сёрматкшнезь теенза морхт ди опереттат. Фернандель арась васенце рахафтыкс полгаса, содафокс сонь "алашань мъзолфонц" эса. Мъзярда Фернанделенди топодсь 22 киза, сонь сявозь ушмовийс (армияв), 93-це пандонь артилерия ушмос, коса сон ульсь мелянзайкс (писарькс). Меле сон мърдась Марсель ошс, коса "Парамаунт" театрань оцюняц сонь сявозь сембе Кранцмасторга оцю якамас. Меле сон кармась налхкома Паризонь (Парижень) "Бобино" театраса.
[[1938]] кизоня Фернандельть сявозь фронтс, коса сон служась ди тага налхксесь, рахафнезень ялга ушматтнень (солдаттнень). Киноса Фернандель васенцеда налхксь [[1930]] кизоня, нюрьхкяня фильмса "Сембода пара ванни/La Meilleure bobonne". [[1931]] кизоня Марк Аллегре (Marc Allegret) макссь теенза «аф машты габаряй» рольсь "Акша ди равжа/Le Blanc et le noir" фильмса тиф Саша Гитрить (Sacha Guitry) сёрмадоманц коряс.
Фернандель налхксесь 150-да лама фильпнень эса. "Балонь тяштема книганя" фильмсь (ф. оцюнясь Жульен Дувивье (Julien Duvivier) Венециень фестивальса [[1937]] к. сявозь "ине пара омба масторонь фильмсь" казне.
1942 кизоня Фернандель кармась покама фильм оцюнякс. Фернандель тизень колма фильпне:
*"Адемар ди павазонь налхкш/Adhemar ou le jouet de la fatalite" ([[1951]] к).
*"Адриен/Adrien" ([[1943]] к.)
*"Лафча пря/Simplet" ([[1942]] к.)
Мекольце тюрембингонь "Сен Вальть айнемась/Le Mystere Saint-Val" ([[1943]] к.)  картинада меле Фернандельди савсь морафтомс эсь прянь колга стапт валхт, кодапт нъльне 1939 кизоня афоль няев седиень касфтови: "Тейнза эряви тиемс ванфтомась (страховка) сонь пейнзонды сонь налхкома асуц ащи пейнзон эзда. Сон пяшкоды ди цяфай кода пели эльде палы кардазсазна". [[1951]] сон налхксь Дувивьень "Дон Камиллонь масторлангоняц" фильмса, конась ульсь васенцекссь кота велень озксвяти дон Камиллоть колга фильпнень ёткса. Сонь казсь "Лувови легион" содафкскяса ди "Ошеряйнь сатфкснень инкса" медальса. Тя пингста сонь тись оцю якамась Явропава, Америкова ди Канадава, казьфоль пееди лемса "васенцесь кранцонь культурада меле", примафоль Римонь Папать эса, ламоксть сявсь Куртеленть казне - сембода оцю казне рахафтыенди. [[1963]] кизоня Фернандель Жан Габен мархта тизе эсь кино нолдамась "ГАФЕР" (GAFER - Gabin & Fernandel).
Фернандель кулось тевлав карвоць эзда (ракта), калмафоль [[Париз|Паризса]] Пасси калмолангу.

==== Кочкаф фильмонза ====
* Сембода пара ванни. [[1930]] к.
* Акша ди равжа/Le Blanc et le noir. [[1931]] к.
* Тапонь кочкаень васта ди Ko. [[1930]] к.
* Мондине эряви тейть мезеге азомс. [[1931]] к.
* Фкявок вал монь ърьвазти. [[1931]] к.
* Вень върьгятема. [[1931]] к.
* Ёжу арьсефкс. [[1931]] к.
* Шабанди макссь пеконь пъчкафтомбяль. [[1931]] к.
* Якстерьсенем седи. [[1931]] к.
* Кельгись. [[1932]] к.
* Вешендеда авать. [[1932]] к.
* Шумбра улеза классь. [[1932]] к.
* Эскадрононь пеедемкат. [[1932]] к.
* Азорава Юссононь кочкафсь. [[1932]] к.
* Маруш. [[1932]] к.
* Кал лаца./ Comme une carpe. [[1932]] к.
* Мъзярда минь кельктяма./ Quand tu nous tiens, amour. [[1932]] к.
* Мяльстуи равжа шяярь./ Une brune piquante. [[1932]] к.
* Сон. [[1932]] к.
* Пялевень судендама. [[1932]] к.
* Промоз коряс./ Par habitude. [[1932]] к.
* Шамас пяцадема. [[1932]] к.
* Цебярь ърьвяяма ила шись. [[1932]] к.
* Кошардома сонь мяленц каршес. [[1932]] к.
* Пампань эвотьф./La Terreur de la pampa. [[1932]] к.
* Лемфтома ломань./ Un homme sans nom. [[1932]] к.
* Адемай - лиембялень вятись. [[1932]] к.
* Кельги гарнизон. [[1933]] к.
* Лидуар. [[1933]] к.
* Ушмонь атякшсь. [[1933]] к.
* Рецепт. [[1933]] к.
* Кельгома ди эши ведня. [[1933]] к.
* Анатолень удаламац. [[1933]] к.
* Анжела. [[1934]] к.
* Сенем панархт. [[1934]] к.
* Панжада полафтома инжиень куд. [[1934]] к.
* Сонь варданканц кельгиец. [[1934]] к.
* Пяляскодома ве. [[1934]] к.
* 18.47 оень поездсь. [[1934]] к.
* Кшинь канни. [[1934]] к.
* Шевалье Лафлёр [[1934]] к.
* Джим - постуфонь манда. [[1935]] к.
* Франциск. [[1936]] к.
* Балонь тяштема книганя. [[1937]] к. 
* Шпунц. [[1938]] к.
* Мондезиронь мельгоньбанись. [[1939]] к.
* Азорай Гектор. [[1940]] к.
* Акробат. [[1940]] к.
* Тишень шляпаня. [[1940]] к.
* Цебярь ве. [[1940]] к.
* Пинень эрямась. [[1941]] к.
* Сен Вальть айнемац. [[1944]] к. 
* Шавись эряви./On demande un assassin. [[1949]] к.
* Бар фтала. [[1948]] к.
* Африкса эряй Эмиль. [[1948]] к.
* Казимир. [[1950]] к.
* Фкя-кърдань ди оцю тевонь йакафтомат. [[1950]] к.
* Колма пеже тиихть. [[1950]] к.
* Мон ди Реву. [[1950]] к.
* Бонифаци - онца якси. [[1951]] к.
* Якстерь инжиень куд. [[1951]] к.
* Уды йакай. [[1951]] к.
* Топаз./Topaze. [[1951]] к.
* Юкстаф имож. [[1952]] к.
* Дон Камиллонь масторлангоняц. [[1952]] к.
* Авань нарай./Coiffeur Pour Dames. [[1952]] к.
* Кунцема ума. [[1952]] к.
* Архтый Ледиста. [[1952]] к.
* Мадмуазель Нитуш. [[1953]] к.
* Карнавал. [[1953]] к.
* Дон Камиллоть мърдамац. [[1953]] к.
* Идем пинем. [[1953]] к.
* Сембода вешендеви масторлангса алясь. [[1953]] к.
* Али-Баба ди 40 ойдяйхть. [[1954]] к.
* Вете пильге уча. [[1954]] к.
* Аньцек аф тянь, мадмуазель. [[1954]] к.
* Дон Камилло. Мекольце раундсь. [[1955]] к.
* Тунда, сёксе ди кельгомась. [[1955]] к.
* Од Дон Жуан. [[1956]] к.
* Дон Камиллоть оцю тюремась. [[1955]] к.
* Ёжу кафксть-ърьвяяфсь. [[1956]] к.
* Марселень шнамась. [[1956]] к.
* Авань стай./Le Couturier Des Ces Dames. [[1956]] к.
* Кода улемс алякс./L'Art d'être papa ([[1956]])
* Масторлангонь перьф 80 шис. [[1956]] к.
* Тёждя тевсь. [[1957]] к.
* Сонь оцю ролец. [[1957]] к.
* Алясь плащса. [[1957]] к.
* Койсь тя койсь/ La Loi C'est La Loi. [[1958]] к.
* Херцогонь винась. [[1958]] к.
* Паризонь илатне. [[1958]] к.
* Марса эряма. [[1958]] к.
* Тракс ди мон. [[1959]] к.
* Кучф ломань. [[1959]] к.
* Мафиень оцюнясь. [[1959]] к.
* Крез/Croesus. [[1960]] к.
* Бос. [[1960]] к.
* Эрек Джак. [[1961]] к.
* Мекольце мяль. [[1961]] к.
* Азорай дон Камилло. [[1961]] к.
* Шавись телефон адресвалксста. [[1962]] к.
* Биарицу якамась. [[1962]] к.
* Идемевсь ди кемонь кошардомвалхт/Le Diable et les dix commandements. [[1962]] к.
* Караул полафнемась. [[1962]] к.
* Скалваень пидефсь. [[1963]] к.
* Монь ърьвязень мирдец. [[1963]] к.
* Пара оцязор. [[1963]] к.
* Аф ёру. [[1963]] к.
* Ся йолаж кизот. [[1964]] к.
* Монь ули пяляз, пяляз ърьвя. [[1964]] к.
* Дон Камилло Рузмасторса. [[1965]] к.
* Аф пара азыхть кизот.[[1965]] к.
* Алянь йакамась. [[1966]] к.
* Ярмаксь эли эряфсь. [[1966]] к.
* Ломань "бьюик"са. [[1968]] к.
* Сетьме ваймамась. [[1968]] к.
* Павазу ся, кие Улисс лаца/ Heureux qui comme Ulysse . [[1970]] к.

[[Category:Сетеньсь (искуствась)]]
[[Category:Кинось]]
[[Category:Кранцонь кинось]]
[[Category:Кранцонь налхкихне]]
[[Category:Кранцонь рахафтыхне|Ф]]

[[ast:Fernandel]]
[[be:Фернандэль]]
[[bg:Фернандел]]
[[ca:Fernandel]]
[[da:Fernandel]]
[[de:Fernandel]]
[[eml:Fernandel]]
[[en:Fernandel]]
[[eo:Fernandel]]
[[es:Fernandel]]
[[fi:Fernandel]]
[[fr:Fernandel]]
[[he:פרננדל]]
[[hr:Fernandel]]
[[hu:Fernandel]]
[[it:Fernandel]]
[[ja:フェルナンデル]]
[[la:Fernandel]]
[[lb:Fernandel]]
[[lmo:Fernandel]]
[[nl:Fernandel]]
[[oc:Fernandel]]
[[pl:Fernandel]]
[[pms:Fernandel]]
[[pt:Fernandel]]
[[ro:Fernandel]]
[[ru:Фернандель]]
[[sh:Fernandel]]
[[sv:Fernandel]]
[[uk:Фернандель]]
