==  Финно-угратне корхтасть Википедиять колга [[Обиница]]са ==

1-4 сёроньковста  Эстониянь лямбе ширдень аймаксонза [[Meremäe ]]са Эстониянь Викимедиясь аноклась семинар, коса корхтасть Финно-угрань кяльса Википедиять тяштеманць коряс. Семинарти сашендсь ломаттне  Эстонияста, Суоми масторста, Россияста: тяконь ёткса [[удмурт]], [[карел]], [[вепс]], [[эрзя]], [[Мокша (ломатть)|мокша]], [[мари]], [[коми]] кяльса википедиянь тяштихне. Семинарть эса корхтамась мольфтевсь финно-угрань википедиятнень марстонь покодемаснон колга. 

Марстонь покодемась  ладяй соткст финно-угратнень ёткса, тевонь вятемаса, фкя-фкянди эсь маштомашинь няфтемаса – тя сембось лезды сядонга цебярьста покодемати и википедиянь тяштемаса тяка или иля эльбятьксонь аф тиендемати. Ломаттне эсь аймаксост содафтыхть ломаттнень википедиять колга, тонафтыхть иля ломаттнень тяштемс википедияти.  Кода и ингольдень васедемать эса, станя тядденнеть эса корхтасть сяннь колга -  кода википедиясь лезды ванфтомс финно-угрань кяльхнень. Тя туфталсь арай мялень кеподикс сятненди, кие ёрай тонадомс тяштема википедия шачема кяльсонза. 

Семинарсь ётафтовсь эсь лацонь мастерскойса, коса няфтевсь и азондовсь кода тяшнема статьят википедияти, путнемс фотоархтфкст, няфтевсть программат, конатне теждялгофтсазь тя тевть. Марса ванфоль программась (ванк: translate.keeleleek.ee), кона лезды курокста ётафтомс статьят фкя кяльста омбоцети и эстокиге путомс сонь википедияти.

Финно-угрань кяльхнень ули википедиясна эсь кяльсост: эстононь кяльса, суоминь кяльса, венгрань кяльса, саамонь кяльса, вепсонь кяльса, пандонь – и пакся – маринь кяльса, коми – зырянонь и коми –пермень кяльса, удмуртонь кяльса, мокшень и эрзянь кяльхнень эса. Эстониянь википедиясь ащи колмоцекс статьянзон лувксснон мархта . 

Васедемась ётафтовсь  суоми – угрань культурань коряс программать видеса. Лездыекс арасть родственнай народонь программась и Викимедия фондсь.
