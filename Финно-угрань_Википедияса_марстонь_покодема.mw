==  Финно-угратне корхтасть Википедиять колга[[Обиница]]са ==

1-4 сёроньковста Meremäe Эстониянь лямбе ширдень аймакса Эстониянь Викимедиясь аноклась Финно-угрань Википедиянь тяштемать коряс семинар. Семинарти сашендсь ломаттне  Эстонияста, Суоми масторста, Россияста: тяконь ёткса удмурт, карел, вепс, эрзя , мокша , мари, коми кяльса википедиянь тяштихне. Семинарть эса корхтамась мольфтевсь финно-угрань википедиятнень мартонь покодемаснон колга. 
Марстонь покодемась  ладяй соткст финно-угратнень ёткса, тевонь вятемаса, фкя-фкянди эсь маштомашинь няфтемаса – тя сембось лезды сядонга цебярьста покодемати и оду тяка или иля эльбятьксонь аф тиендемати.  Ломаттне эсь аймаксост содафтыхть ломаттнень википедиять колга, тонафтыхть иля ломаттнень тяштемс википедияти.  Кода и ингольдень васедемать эса, станя тядденнеть эса корхтасть кода википедиясь лезды финно-угрань кялень вафтомати. Тя туфталсь арай мялень кеподикс сятненди, кие ёрай тонадомс тяштема википедия шачема кяльсонза. 
Семинарсь ётафтовсь эсь лацонь мастерскойса, коса нятевсь и азондовсь кода тяшнема статьят википедияти, путнемс фотоархтфкст, няфтевсть программат, конатне теждялгофтсазь тя тевть. Марса ванфоль программась (ванк: translate.keeleleek.ee), кона лезды курокста ётафтомс статьять фкя кяльста омбоцети и эстокиге путомс сонь википедияти.
Финно-угрань кяльхнень ули википедиясна эсь кяльсост: эстононь кяльса, суоминь кяльса, венгрань кяльса, саамонь кяльса, вепсонь кяльса, пандонь – и пакся – маринь кяльса, коми – зырянонь и коми –пермень кяльса, удмуртонь кяльса, мокшень и эрзянь кяльхнень эса. Эстониянь википедиясь оцюшканц эса ащи колмоцекс. 
Васедемась ётафтовсь  суоми – угрань культурань коряс программать видеса. Лездыекс арасть родственнай народонь программась и Викимедия фондсь.
