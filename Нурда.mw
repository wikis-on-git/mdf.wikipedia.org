Нурда

Тялонда сяда сидеста арнесть нурдса. Синь аф фкя лацотольхть, ульсть сяда оцю нуртт, ульсть сяда ёмлат. Финцнень мархта усксесть пенгат, шужярь. Сяда козятне кирдсть ломанень усксемс тёждя нурдонят-санкат. Мзярда усксесть кувака шочкт, нуртть пес сотнекшнесть ёмла нурдоня.

Базару молемста нуртти путнесть илиень оцю кептерь, атцесть шужярь, тише. Тяфтама нурда ульсь эрь кудса. Тялонда праздник шиня, свадьбань пингста, Масланцяста арнесть озаманя мархта нурдса, инголе тифоль озаманя панити, фтала кафта ломаненди. Штоба тяфтама нурдсь шарфтомста афоль веле, бокова нолнесть олгонят-кирдемкат.


==== Кяльвалсь ====
Энциклопедия «Мордвась» Саранск, 2006 к. 239 л.
