[[Няйф:Эрьзя.jpg|thumb|right|200px|Эрьзя (Нефёдов) С.Д.]]
[[Няйф:ИИГРМ.jpg|thumb|right|200px|С.Д.Эрьзянь лемса ИИГРМ-сь]]
[[Няйф:Моисей.jpg|thumb|right|400px|С.Д.Эрьзя. "Моисей". 1932 к.]]


'''Эрьзя (Нефёдов) Степан Дмитриевич''' (8.11.1876, Симбирскяй губерниянь Алатырскяй уездонь Баева валесь, тяниень МР-рь Ардатовскяй районць – 24.11.1959, Моску ошсь, калмаф Саранскяйса), спульптор. Эрзя. Тонафнесь Москувонь живописень, ваяниянь и зодчествань училищаса С.М.Волнухинонь эзда (1902  - 1906). 1906 – 1914 кк. Эрясь Италияса и Францияса. Аоась сембе мирти содафокс, мзярда няфтезень работанзон Венециянь, Миланонь, (1909) международнай выстывкатнень эса, а тяфта жа Парижса «Осенний салон» выстывкаса (1912). 1927 – 1950 кк. Эрьзя эрясь Аргентинаса. Козякофнезе скульптурань искусствать калгода шуфтонь керсемань техникаса. Сембода ламоц произведениянза тифт скульптурнай портретонь жанраса. Эрьзянь сембе творчестванц пачк ётни эсь масторти кельгомась. Лия масторса эрямста мзярдовок ашезе юксне эсь народонц, тя няеви и сонь псевдонимонц эзда, и работанзон эздовок «Эрзянка» (1915), «Голова мордовки» (1917), «Крестьянин-мордвин» (1937), «Старик-мордвин» (1944), «Мордвин с папиросой» (1948) и лиятне. 1950 кизоня Эрьзя мрдась Родиназонза. Усксь мархтонза 200 лама произведения и питнень апак анак казезень синь народонцты. Скульпторть работанза ванфтовихть Государственнай Третьяковскяй галереяса, Академическяй Оцю театрать музейса (Моску), Государственнай Рузонь музейса (С.-Петербург), Аджариянь Государственнай музейса (Батуми), Ярославскяй областной художественнай музейса, Пензенскяй областной картиннай гаререяса. Эрьзянь сембода лама произведениянза ванфтовихть С.Д.Эрьзянь лемса изобразительнай искусствань Мордовскяй республиканскяй музейса. Баева велеса Эрьзянь мемориальнай Кудоц-музеец. Саранскяйса сонь лемоц максф бульваронди. Казьф Трудовой Якстерь Знамянь орденца.

==== Кяльвалсь ====
Энциклопедия «Мордвась» Саранск, 2006 к. 685 л.

[[cv:Эрьзя Степан]]
[[en:Stepan Erzia]]
[[myv:Степан Эрьзя]]
[[tt:Stepan Erzya]]
[[ru:Эрьзя, Степан Дмитриевич]]
[[uk:Ерзя Степан Дмитрович]]
