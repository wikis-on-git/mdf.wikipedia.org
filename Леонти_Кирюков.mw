[[Няйф:Кирюков.jpg|thumb|right|250px|Кирюков Л.П.]]

'''Кирюков Леонти''' ({{lang-ru|Кирюков Леонтий Петрович}}) (1.7.1895, тяниень Мордовиянь [[Зубунь район|Зубунь райононь]] Пичёвка велесь – 12.5.1965, Сараношсь), композиторсь, келеса морамань вятись, тонафтысь. Мордовиянь профессионалонь седямать ушедыензон эзда фкясь. Рузмасторть сетенень казьф тиись (1960), Мордовиянь сетенень казьф тиисьь (1945). Мордовиянь калконь артист (1947). Мокша. Шабакс пингстокиге кельгозе кулхцонкшнемс тядянц Анна Никитичнань моронзон. Кирюковонди 13 кизодоль, мзярда сон васедсь Евсевьев Макаронь мархта. Тя павазу васедемаське няфтезе композиторонь кинц. 1914 кизоня Кирюков аделазе Казанень тонафтыень афрусненди семинариять, сонь тоза сявондезь Евсевьевонь мярьгоманц коряс; 1931 кизоня аделазе Москувонь консерваториять, келеса морамань вятемань класть, 1937 – 1939 кизотнень тонафнесь Москунь квалификациянь касфтомань институтса (композициянь классь). 1933 – 1940 кизотнень вятезень Мордовиянь радиокоммитетть видеса этнографическяй келеса морамась. Кирюков сёрмадсь лама эрзянь эди мокшень калконь мора, нолдазень синь башка сборникса 1929, 1935, 1948 кизотнень; сёрмадсь «Литова» седямань драма, «Несмеян эди Ламзурь», «Нормальня» операт, тяштсь кантата. Фкять лемнезе Октябрть 30-це кизонцты, тяда башка сёрмадсь карзиенди концерт, инструментонь налхкомат эди иля покамат; сёрмадсь морот Никул Эркаень, Атянин Федоронь, Бебан Максимонь эди иля мокшень эди эрзянь валморайхнень валморанзон коряс. Лама тись эсьтиинь эди профессионалонь келеса морамань тевть кеподеманкса, касфтсь лама од седяйда. Кирюков сятнень ётксоль, кие панжезе Сараношень седямань тонафтома вастть, тяса сон покодсь 1931 – 1956 кизотнень.

==== Кяльвалсь ====
Энциклопедия «Мордвась» Саранск, 2006 к. 653 л.

{{керф}}

[[Категорие:Культурсь]]
[[Категорие:Содаф ломатть]]
[[Категорие:Седямась]]
