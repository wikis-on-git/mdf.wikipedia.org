[[Няйф:Кирюков.jpg|thumb|right|250px|Кирюков Л.П.]]

'''Кирюков Леонтий Петрович''' (1.7.1895, тяниень МР-нь Зубова-Полянскяй райононь Пичёвка велесь – 12.5.1965, Саранск ошсь), композитор, хоронь дирежер, педагог. Мордовскяй профессиональнай музыкать ушедыензон эзда фкясь. РСФСР-ть искуссивань заслуженнай деятель (1960), МАССР-нь искусствань заслуженнай деятель (1945). МАССР-нь народнай артист (1947). Мокша. Шабакс пингстокиге кельгозе кулхцонкшнемс тядянц Анна Никитичнань моронзон. Кирюковонди 13 кизодоль, мзярда сон васедсь М.Е.евсевьевонь мархта. Тя павазу васедемась и няфтезе композиторонь кинц. 1914 кизоня Кирюков аделазе Казанень учительскяй инородческяй семинариять, сонь тоза сявондезь Евсевьевонь мярьгоманц коряс; 1931 кизоня аделазе Московскяй консерваториять, хоровой дирижированиянь класть, 1937 – 1939 кизотнень тонафнесь Москунь квалификациянь касфтомань институтса (композициянь классь). 1933 – 1940 кизотнень вятезень Мордовиянь радиокоммитетть видеса этнографическяй хорть. Кирюков сёрмадсь лама мокшэрзянь народнай мора, нолдазень синь башка сборникса 1929, 1935, 1948 кизотнень; сёрмадсь «Литова» музыкальнай драма, «Несмеян и Ламзурь», «Нормальня» операт, тяштсь кантата. Фкять лемнезе Октябрть 30-це кизонцты, тяда башка сёрмадсь скрипканди концерт, инструментальнай пьесат и лия произведеният; сёрмадсь морот Н.Эркаень, Ф.Атянинонь, М.Бебанонь и лия мокшэрзянь поэттнень стихснон коряс. Лама тись самодеятельнай и профессиональнай хоронь искусствать кеподеманкса, касфтсь лама од музыканта. Кирюков сятнень ётксоль, кие панжезе Саранскяй музыкальнай училищать, тяса сон покодсь 1931 – 1956 кизотнень.

==== Кяльвалсь ====
Энциклопедия «Мордвась» Саранск, 2006 к. 653 л.
