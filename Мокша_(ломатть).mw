'''Мокша ''' ('''Мокша ломатть'''), кунардонь [[Рава(ляй)|Рава]] лангонь васень эряйхне, суоминь кундьяста ломатть, илякс лемневихть [[Равонь фиттне]].
Мокшень тя Суоми-Равонь кяльсь Суоми-Угронь кяльхнень тъналть тарадоц. Соньдеенза малады [[Эрзянь кяль|эрзянь]], [[Маринь кяль|маринь]] ди тяни кулоф [[Мерянь кяль|мерянь]], [[Муромань кяль|муромань]], [[Мещёрань кяль|мещёрань]] кяльхне.

[[Image:Zubu mokshans. Dubasov.jpg|300px|right|thumb|Ива Дубасов. Зубунь мокшень ават. Ётай сядокизонь фотоархтофкссь.]]
Фкя пяледа кържа мокшень ломатть эряйхть [[Мордовия|Мордовиянь автономань республикса]], [[Рузмастор|Рузмасторонь Федерациеса]], Кучка Рав лангса. Мокшет эряйхть иля [[Аймак|аймакова]]: [[Самара аймак|Самарань]], [[Пенза аймак|Пензань]], [[Оренбур аймак|Оренбуронь аймакса]], эди [[Татармастор|Татармасторса]], [[Сибирь|Сибирьса]], [[Ичкозе Шиньстяма шире|Ичкозе Шиньстяма ширеса]], [[Украин|Украинца]], [[Эсти мастор|Эсти масторса]], [[Армения|Арменияса]], [[Австралия|Австралияса]] ди [[Американь Аймакнень Соткссь|Американь Аймакнень Сотксса]].

'''[[Каратайхть|Каратайхть]]''' Мокшень юромста ломатть, Татармасторонь Кама ляйса эряйхне, конат корхнихть [[Татаронь кяль|татарокс]] сире мокшень валлувкс мархта. Каратайхне эсь пряснон мярьгихть "мукша".

==== Кунардонь эрямопинге ====

Васенце сёрматф мяляфнемат мокшет колга васьфневихть [[Геродот|Геродотонь]] покамазонза <ref>Kuussaari, Eero, Suomen suvun tiet, F. Tilgmann Oy, Helsinki 1935</ref>. Сон сёрмадсь Скифо-Персонь торпинге колга, кона ульсь 512 к. минь пингтонк инголе ди токазь сембе тя пингонь Рав лангонь эряйхнень. [[Скифт|Скифт]] панезь [[Сарматт|сарматтнень]] ди сявозь кядялу мъзярошка мокшень юропт, интай синь аф ламот ди теест ульсь аш кода азорондамс ламос. I—II тёжакизотне [[Антт|антт]], [[Славятт|славятт]], [[Мокша (ломатть)|мокшет]] ди [[Эрзя (ломатть)|эрзят]] ульсть ине вии ди ине ламалувксонь калкне Шистямашире Явропса <ref name="fyod">Федорова М. В. Славяне, мордва и анты. Издательство Воронежского Университета, 1976</ref>. IV сядокизонь песта лама мокшет тусть гуннонь сотксс, синь полаясть Остготонь  оцязорксшиснон тапамаса 377 к., меле пачкодсть [[Паннония|Паннонияв]]. Мокшень камбаронь эрявикст (нокта, пандоз) пяк малады васенце гуннонь камбраз эрявикстненди, мала эрявиксне стане ина музь Шистямаширень Явропава ди Кавказса <ref>Ахмедов И. Р. Псалии в начале эпохи великого переселения народов // Культуры Евразийских степей вт. пол. I тыс. н. э.: (из истории костюма) . - Т. 2 . - Самара, 2001 - С. 220 - 222</ref>. XIII сядокизонь лисематнень коряс мокшет лятфневсть тя пингонь Паннониянь ди [[Богемия|Богемиянь]] эряйхнень йоткса.<ref>Annales Monastici. Vol. II: Annals de Wintonia; Annales Monasterii de Waverleia. Ed. H. R. Luard. London: Longman, Green, Longman, Roberts, and Green, 1865</ref>. Мокшень ширязонь модат Ока-Дононь ляень ёткова тя пингста ульсть гуннонь [[Гунивар]] масторть кяденьгирдикс<ref name="fyod" />. [[Аттила|Аттилань]] оцязорксшиса паннониястонь мокшет ульсть сонь ушмонц пяльксокс Рим каршес якамаса. Аркеологие коряс мокшень модатнень масторкитькссна исть полафтов IV сялокизоста VIII сядокизонь сявомок. Тя пингсь лемнихть Зърня пингокс ди [[Тюштя|Тюштянь]] оцязоркшикс, мъзярда сон ащесь вятиксокс мокшень, эрзянь ди иля суоми-угронь калкнень сотксонди<ref>Энциклопедия «Мордовиясь» Саранск, 2007</ref>. 450 кизонди тиевсь мокшетнень [[Алатт (ломатть)|алаттнень]] соткссь [[Рав ланга|Рав лангса]]<ref> Афанасьев Г. Е. Буртасы // Исчезнувшие народы. — М., 1988. — С.85-96.</ref>, содаф [[Буртас (ломатть)|буртас]] лем ала<ref> Афанасьев Г. Е. Этническая территория буртасов во второй половине VIII — начале Х века // СЭ. — 1984. — № 4 — С.28-41</ref>.
Мокшет (латинкс Moxel) лятфневихть [[Гийом де Рубрук|Гийом де Рубрукть]], [[Рашид-ад-Дин|Рашид-ад-Динть]] ди [[Йосафат Барбаро|Йосафат Барбароть]] сёрмадоматненть эса.

==== Ётка пингт ====
[[Image:Legnitsa_Polenj arxtuma XV s.jpg|150|thumb|right| [[Легница]] ваксса тюрема. XV сядокизонь полень архтома.]]
1236 кизоть ушетксста монголонь ушмось маладсь [[Мокша мастор|Мокшень масторть]] лямбе ширезонза. Кода пачфни венгеронь монаксь [[Юлиан]] "мокшерзянь кафта оцязорхнень эзда фкясь сембе калконц ди тъналонц мархта макссь пря татархненди, омбоцесь мъзярошка ломанензон мархта тусь вирень кяшема васттненди".
[[Рашид-ад-Дин|Рашид-ад-Динонь]] "[[Джами-ат-таварих]]ть" ("Сёрмадоматнень кярьксть") эса пачфни, кле саразть кизоста (4 сентябрьста 1236 кизоня - 23 августковс 1237 кизоня) [[Джучи|Джучинь]] цёранза [[Бату]], [[Орда]], [[Берке]], [[Угетай|Угетай канонь]] цёрац [[Кадан]], [[Чагатай|Чагатаень]] унокоц [[Бури]], [[Чингиз кан|Чингиз канонь]] цёрац [[Кулькан]] "састь мокшетнень, буртаснень ди арджаттнень лангс эди торпингста курок сяськозь синь". [[Пуреш]] оцязорсь арась [[Бату|Батунь]] кяденьгирдикс ди тейнза савсь сонь ушмонц мархта молемс монголхнень мархта шивалгомшири. 1241 кизоня монголонь ушмось сявозень [[Краку|Краку ош]], [[Сандомир|Сандомир ошпанда]] ди [[Легница|Легница ош]]. [[Легница]] ошть ваксса тюремаса монголонь ущмось тапазь германонь ди полень ушмотне. 

==== Содаф мокшетнень лувомась ====

*[[Тюштя|Тюштя]], ине мокшень эди эрзянь оцязорсь, ушмовятись
*[[Селик|Селик]], инялясь, [[Селикса|Селиксонь]] ушедыец
*[[Цёфкс|Цёфкс]], ине мокшень ширяз алясь, содаф кона "Соловей-разбойниксь"
*[[Пуреш|Пуреш]], XII сядокиза, мокшень оцязорсь, ушмовятись
*[[Мокший|Мокший]], (1300 кизот) васенце мокшень кучф ломанць (дипломатсь)
*[[Наручадь|Наручадь]], мокшень ширязавась, ушмовятись, [[Зърня Ушма|Зърня Ушмоть]] каршес тюрембингонь инявась
*[[Захар Дорофеев|Захар Дорофеев]], (1890 - 1952), мокшень валморайсь, тонафнефсь
*[[Михаил Безбородов|Михаил Безбородов]], (1907 - 1935) мокшень валморайсь, йотафтысь
*[[Иосиф Черапкин|Иосиф Черапкин]], мокшень кялень содайсь, тонафнефсь
*[[Михаил Девятаев|Михаил Девятаев]], (1917 - 2002) II-це масторлангонь тюрембингонь инялясь, ворьгодсь менельвенежса нацинь Пеенемюнде лагерьста
*[[Алексей Мокшони|Алексей Мокшони]], (1898 - 1971) мокшень сёрмадысь, профессорсь
*[[Александр Феоктистов|Александр Феоктистов]], (1928 - 2004) суоми-угронь кялень содайсь, сёрмадсь 100-да лама тонадомань сёрмадома мокшень, эрзянь ди суоми-угронь иля кяльхнень коряс
*[[Александр Пудин|Александр Пудин]], мокшень сёрмадысь,  драмань сёрмадысь, валморайсь, йотафтысь
*[[Василий Ельмеев|Василий Ельмеев]], профессорсь

==== Лятфтамат ====
{{Лятфтамат}}

==== Мокшень сёрмалопат ====
*Мокша (кяльвал, культур)
*Мокшень правда (кулялопа)
*Якстерь тяштеня (шабань)

==== Иля Кучфтемат ====
* [http://www.info-rm.com/mk/index.php Info-RM - Мордовия республиконь кулят]
* [http://www.e-mordovia.ru/mo/ E-Mordovia  - Мокшень кулят]
* [http://www.delmor.ru/base/moksha/moksha.html Мокшень правда газет]
* [http://www.kominarod.ru/gazeta/news_folk Финно-Угрань кулят, сёрматфкст мокшень кяльса]
* [http://www.moksha.webstolica.ru/izv_moksha Мокшень портал интернетса]


[[Category:Сембе]]
[[Category:Ломанень тъналсь]]
[[Category:Суоми-Угронь кундья]]
[[Category:Суоми-Равонь калкне|М]]

[[cv:Мăкшăсем]]
[[csb:Mòkszónie]]
[[de:Mokscha (Volk)]]
[[en:Mokshas]]
[[it:Mocsci]]
[[la:Moxel]]
[[myv:Мокшот]]
[[ru:Мокшане]]
[[szl:Mokšańe]]
[[uk:Мокша]]
[[za:Boux Moksha]]
[[zh:摩克沙人]]
